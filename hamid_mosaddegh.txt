 من مرغ آتشم  می سوزم از شراره این عشق سرکشم  چون سوخت پیکرم  چون شعله های سرکش جانم فرو نشست  آنگاه باز از دل خاکستر  بار دگر تولد من  آغاز می شود  و من دوبارهخ زندگیم را  آغاز می کنم  پر باز می کنم  پرواز می کنم      پنداشتی  چونکوه کوه خاموش دمسردم ؟  بی درد سنگ ساکت بی دردم ؟  نی  قله ام  بلندترین  قله غرور  اینک درون سینه من التهابهاست  هرگز گمان مبر  شد خاطرات تلخ فراموشم  هرچند  نستوه کوه ساکت و سردم لیک  آتشفشان مرده خاموشم      چون دشت آب نور  چون عطر پونه بودم  در ژرفنای شب  آمد نسیم و رایحه ام را برد  تا ساحل سپیده  صبح ستاره سوز  تا آسمان روز  چون راز سر به مهر نهان دارم  وان شور بخش واژه نامت را  من دره عمیق غمم در من  پرواز ده طنین کلامت را  من پرواز کرده ام  از بامهای دنیا  تا دامهای دنیا      ای داد  تند باد  توفان و سیل و صاعقه هر سوی ره گشاد  دیگر به اعتماد که باید بود ؟  دیوار اعتماد  فرو رخت  و کسوت بلند تمنا  بر قامت بلند تو کوتاهتر نمود  پایان آشنایی  آغاز رنج تفرقه ای سخت دردناک  هر سوی سیل  سنگین و سهمناک  من از کدام نقطه  آغاز می کنم ؟  توفان و سیل و صاعقه  اینک دریچه را  من با کدام جرات  سوی ستاره سحری  باز می کنم ؟      بگذار تا ببارد باران  باران وهمناک  در ژرفی شب  این شب بی پایان  بگذار تا ببارد باران  اینک  نگاه کن  از پشت پلک پنجره  تکرار پر ترنم باران را  و گوش کن که در شب  دیگر سکوت نیست  بشنو سرود ریزش باران را  کامشب به یاد تو می آرد  گویی صدای سم سواران را  امشب صفای گریه من  سیلاب ابرهای بهاران است  این گریه نیست  ریزش باران است  آواز می دهم  آیا کسی مرا  از ساحل سپیده شبها صدا نزد ؟  از پشت پلک پنجره می دیدم  شب را و قیر گونه قبایش را  دیدم نسیم صبح  این قیر گونه گیسوی شب را  سپید میسازد  و اقتدار قله کهسار دوردست  در اهتزاز روشنی آفتاب م یخندد  در دوردستها  باریده بود بارانی  سنگین و سهمناک  و دست استغاثه من  سدی نبود سیل مهیبی را که می آمد  و آخرین ستون  از پایداری روحم را  تا انتهای ظلمت شب  انتهای شب می برد  آری کس مرا  از ساحل سپیده شبها صدا نزد      مبهوت  در این جهان چون برهوت مبهوت  آه ای پدر مگر  گندم چهقدر شیرین بود ؟  و سیب سرخ وسوسه  حوا را  در دامن فریب چرا افکند ؟  نفرین به دیو وسوسه  نفرین به هوشیاری  آری عقاب شیطان را  من در بهشا دیدم  و نیز رنج آدم و حوا را  دراین زمین زندان  و رنج جاودانه انسان  دیدم مرا  این غرق در ملال  دیو محیط من این دوی اضطراب  می کاهد از درون چو چناران دیرسال  ناگه  مشام جان را  از باغ عشق رایح ای مست می کند  گفتی که باغ عشق بهشت است  در باغ عشق او  از پله های مرمر  با قامتی بلندتر از افرا  می آمد  و عطر روحپرور اندامش  ذرات نور را  در شور و شوق و وسوسه می  آورد  دیدم که دستهای سپیدش  انبوه گیسوان سیاهش را  آشفته می کند  دیدم که انعطاف نگاهش  پرواز پاک چلچله ها بود  ناگاه دیدگان چو گشودم  چه وحشتی  دیدم فریب بود فروپوش دهشتی  دیدم که با تمام ظرافت او  ازهم گسیخت  ریخت  فروریخت  هیچ شد  چه خوابهای نغز طلایی را  پنداشتم  نقش حقیقتی ست  چه جامه های فاخر  بر قامت بلند تمنا  در هاله های رویا  بردوخته  چه شعله های سرکش  در باغهای پندار افروخته  چه صادقانه و معصوم  در شعلههای سرکش آن  عشق  سوخته بودم      ددیم در آن کویر درختی غریب را  محروم از نوازش یک سنگ رهگذر  تنها نشسته ای  بی برگ و بار زیر نفسهای  آفتاب  در التهاب  در انتظار قطره باران  در آرزوی آب  ابری رسید  چهر درخت از شعف شکفت  دلشاد گشت و گفت  ای ابر ای بشارت باران  آیا دل سیاه تو از آه من بسوخت؟  غرید تیره ابر  برقی جهید و چوب درخت کهن بسوخت  چون آن درخت سوخته ام در کویر  عمر  ای کاش  خاکستر وجود مرا با خویش  می برد باد  باد بیابانگرد  ای داد  دیدم که گرد باد  حتی  خاکستر وجود مرا با خود نمی برد      افسوس می خورم  وقتی که خواهرم  در این دروغزار پر از کرکس  فکر پرنده ای ست  فکر پرنده ای که ز  پرواز مانده است  گفتی سکوت خواهر من بدری  چون اهتزاز روح بیابان بود  دیدم که خواهرم  در انزوای شبهای خود گریست  دستش زلال اشک روانش را  پنهان سترد و ساکت زیست  خواندم  خواهر حکایت من را  شبهای بی ستاره تلاوت کن  بگذار باغ  بی خبر  از من  در بستر حریری رویای سبز رنگ بیارامد  در شهرهای کوچک  چه باغهای بزرگی  چه سروهای بلندی  چه روحهای ساده و معصومی ست  خواهر حکایت من را  با آب جاری زاینده رود باید گفت      چون قایق شکسته ز توفانم  ساحل مرا به خویش نمی خواند  امواج می خروشند  امواج سهمگین  آیا  کدام موج  اینک مرا چو طعمه به گرداب می دهد ؟  گرداب می ربایدم از اوج موجها  در کام خود گرفته مرا تاب می دهد  فریاد می کشم  آیا کدام دست  برپای این نهنگ گران بند می زند ؟  ساحل مرا به وحشت گرداب دیده است  لبخند می زند      سفر نخستین  با خود شبی به سیر و سفر رفتم  با سایه ام به گشت وگذر رفتم  با سایه گفتگوی من آن شب ادامه داشت  شب  با پیاله های پیاپی  پایان نمی گرفت  هر جام  جام خاطره ای بود  در دل هزار پرسش و بر لب سکوت تلخ  رفتیم رود را به تماشا که او تشست  با اولین تساره شب آغاز گشته بود  با اولین پیاله شب ما  شب ما را به سوی صبح  سوی سپیده سحری می  برد  شب شهر خفته را  خاموش زیر چتر سیاهش گرفته بود  زاینده رود  در دل مرداب می نشست که او برخاست  و دستهای نحیفش را  بر نرده های آهنی ساحل آویخت  و سایه سیاهش  بر روی آبهای روان ریخت  بانگی ؟  نه ناله ای  از سینه برکشید  و آن  سکوت کامل ساحل را آشفت  چونان نسیم  که برگ درختان را  پنداشتی که زمزمه سایه  در هیچ می نشست  گفتی که واژه ها  در حجم بی نهایت  نابود می شدند  و باز هم سکوت  گفتم  سکوت چیست ؟،  آری سکوت تو هرگز دلیل پایان نیست  خندید  خنده ؟  نه  که زهر خند خفته به لب بود  این بار  گویی طنین صوت می آمد  از ژرفنای چاه شگرفی مغموم  با واژههای درهم نامفهوم  گفتی نه گفتگوست  که نجوایی  می گفت  گفتی سکوت ؟  هرگز  گاهی سکوت واژه گویایی ست  یک اسب شیهه می کشد  و سرنوشت ما  تغییر می کند  حاصل چه بوود آنهمه فریاد را که من ؟  گر شیهه بود شیوم من شاید  اما شیون به هیچ کار نیامد  و سوگواری  درماتم گلی که به گرداب برگذشت  بیهوده  آن شب که دست من  از دشت چید آن شقایق وحشی را  آنگاه  برگ درخت توت دم دستش را چید  با مت دشتی پر از شقایق  دشتی پر از شقایق وحشی بود  آنگاه برگ درخت توت رها بر آب می رفت  ما نیز بر ساحلی که خلوت و خاموشی  و پاسی از شبانه گذشته رفتیم  نه رفتنی مصمم  که گامهای تفرج بود  بی آنکه قصد گردش و تفریحی  با مرد کشت سوخته ای گرم گشت می رفتم  و انحنای گرده او  پنداشتی که بار مصیبت را  بر خویش می کشید  پرسیدمش که  رود آن خشمناک رود  گفتی چه شد ؟  به دامن مردابها نشست ؟  ناگاه ایستاد  چشمش به چشم خسته من افتاد  بر دیدگان خسته خواب آلود  می گفت  گفتی چه رود ؟ رود ؟ آن خشمناک رود ؟  لختی سکوت کرد  سپس افزود  هیهات  الحق که ما چه پست و پلیدیم  و من علی الخصوص  من رود پاک را  در لحظه های خشم  در ذهن خود به دامن مرداب برده ام  بیچاره من که خرمن عمرم را  با دست خویشتن  در شعله های آتش خشمم نشانده ام  بر کام ما نگشت و نکردیم  کاری که چرخ نگردد  این گرد گرد چرخ کهن گشت و کشت و گشت  ما روزهای معرکه در خواب بوده ایم  آنگاه می گریست  که من گفتم  این جای گریه نیست  آرام گریه کن  که هق هق گریستن تو سکوت را  ددیم صدای هق هق او اوج می گرفت  گفتم  بگذر ز گریه مرد  آنجا نگاه کن  آن پرخروش رود خروشنده  اینک این خاموش  در پاسخم سرود  آری شگفت رود  اما شگفت نیست ؟  آن پرخروش رود خروشنده ای  که در من بود ؟  اینک این در بطالت در یاس در  کدورت خود تنها  تابنده آفتاب  از ما دریغ داشت طلوعش را  آیا  این خیل خواب در خور خرگوشان  از چشم خلق خیمه نخواهد کند ؟  آنگاه می فروش  ما را به یک پیاله محبت کرد  در امتداد رود ما گفتگوکنان رفتیم  گفتم  هنوز هم ؟  شاید که آب  رفته به جوی ‌آید  خندید یعنی  گیرم که آب رفته به جوی آید  با آبروی رفته چه باید کرد ؟  می گفت  در سرزمین هرز  سرشاخه های سبز  نمی روید  دیدم  ایمان به ناامیدی بسیار خویش داشت که ترسیدم  از دور عابری  با سوزناک زمزمهای گرم  ناله بود  هر کاو نکاشت مهر و ز خوبی گلی نچید  در رهگذر باد نگهبان لاله بود  گفتم  شب دیرگاه شد  دستان سایه جانب من آمد  یعنی برو که رخصت رفتن داد  رفتم  درانتهای جاده نگاهم بر او فتاد  او بود از روی نرده خم شده  روی رود  دیدم  سیماب صبحگاهی  از سر بلندترین کوهها فرو میریخت  گفتم  برخیز و خواب را  برخیز و باز روشنی آفتاب را      تو به من خندیدی  و نمی دانستی  من به چه دلهره از باغچه همسایه  سیب را دزدیم  باغبان از پی من تند دوید  سیب را دست  تو دید  غضب آلوده به من کرد نگاه  سیب دندان زده از دست تو افتاد به خاک  و تو رفتی و هنوز  سالهاست که در گوش من آرام آرام  خش خش گام تو تکرار کنان  می دهد آزارم  و من اندیشه کنان غرق این پندارم  که چرا  خانه کوچک ما سیب نداشت    در شبان غم تنهایی خویش  عابد چشم سخنگوی توام  من در این تاریکی  من در این تیره شب جانفرسا  زائر ظلمت گیسوی توام  گیسوان تو پریشانتر از اندیشه ی من  گیسوان تو شب بی پایان  جنگل عطرآلود  شکن گیسوی تو  موج دریای خیال  کاش با زورق اندیشه شبی  از شط گیسوی مواج تو من  بوسه زن بر سر هر موج گذر می کردم  کاش بر این شط مواج سیاه  همه ی عمر سفر می کردم  من هنوز از اثر عطر نفسهای تو  سرشار سرور  گیسوان تو در اندیشه ی من  گرم رقصی موزون  کاشکی پنجه ی من  در شب گیسوی پر پیچ تو راهی می جست  چشم من چشمه ی زاینده ی اشک  گونه ام بستر رود  کاشکی همچو حبابی بر آب  در نگاه تو رها می شدم از بود و نبود  شب تهی از مهتاب  شب تهی از اختر  ابر خاکستری  بی باران پوشانده  آسمان را یکسر  ابر خاکستری بی باران دلگیر است  و سکوت تو پس پرده ی خاکستری سرد کدورت افسوس سخت دلگیرتر است  شوق بازآمدن سوی توام هست  اما  تلخی سرد کدورت در تو  پای پوینده ی راهم بسته  ابر خاکستری بی باران  راه بر مرغ نگاهم بسته  وای ،  باران  باران ؛  شیشه ی پنجره را باران شست  از دل من اما  چه کسی نقش تو را خواهد شست ؟  آسمان سربی رنگ  من درون قفس سرد اتاقم دلتنگ  می پرد مرغ نگاهم تا دور  وای ، باران  باران ؛  پر مرغان نگاهم را شست  اب رؤیای فراموشیهاست  خواب را دریابم  که در آن دولت خاموشیهاست  ن شکوفایی گلهای امیدم را در رؤیاها می بینم  و ندایی که به من می گوید :  ”گر چه شب تاریک است  دل قوی دار ، سحر نزدیک است “  دل من در دل شب  خواب پروانه شدن می بیند  مهر صبحدمان داس به دست  خرمن خواب مرا می چیند  آسمانها آبی  پر مرغان صداقت آبی ست  دیده در آینه ی صبح تو را می بیند  از گریبان تو صبح صادق  می گشاید پر و بال  تو گل سرخ منی  تو گل یاسمنی  تو چنان شبنم پاک سحری ؟  نه  از آن پاکتری  تو بهاری ؟  نه  بهاران از توست  از تو می گیرد وام  هر بهار اینهمه زیبایی را  هوس باغ و بهارانم نیست  ای بهین باغ و بهارانم تو  سبزی چشم تو  دریای خیال  پلک بگشا که به چشمان تو دریابم باز  مزرع سبز تمنایم را  ای تو چشمانت سبز  در من این سبزی هذیان از توست  زندگی از تو و  مرگم از توست  سیل سیال نگاه سبزت  همه بنیان وجودم  را ویرانه کنان می کاود  من به چشمان خیال انگیزت معتادم  و دراین راه تباه  عاقبت هستی خود را دادم  آه سرگشتگی ام در پی آن گوهر مقصود چرا  در پی گمشده ی خود به کجا بشتابم ؟  مرغ آبی اینجاست  در خود آن گمشده را دریابم  ر سحرگاه سر از بالش خواب بردار  کاروانهای  فرومانده ی خواب از چشمت بیرون کن  باز کن پنجره را  تو اگر بازکنی پنجره را  من نشان خواهم داد  به تو زیبایی را  بگذاز از زیور و آراستگی  من تو را با خود تا خانه ی خود خواهم برد  که در آن شکوت پیراستگی  چه صفایی دارد  آری از سادگیش  چون تراویدن مهتاب به شب  مهر از آن می بارد  باز کن پنجره را  من تو را خواهم برد  به عروسی عروسکهای  کودک خواهر خویش  که در آن مجلس جشن  صحبتی نیست ز دارایی داماد و عروس  صحبت از سادگی و کودکی است  چهره ای نیست عبوس  کودک خواهر من  در شب جشن عروسی عروسکهایش می رقصد  کودک خواهر  من  امپراتوری پر وسعت خودذ را هر روز  شوکتی می بخشد  کودک خواهر من نام تو را می داند  نام تو را می خواند  گل قاصد آیا  با تو این قصه ی خوش خواهد گفت ؟  باز کن پنجره را  من تو را خواهم برد  به سر رود خروشان حیات  آب این رود به سرچشمه نمی گردد باز  بهتر  آنست که غفلت نکنیم از آغاز  باز کن پنجره را  صبح دمید  چه شبی بود و چه فرخنده شبی  آن شب دور که چون خواب خوش از دیده پرید  کودک قلب من این قصه ی شاد  از لبان تو شنید :  ”زندگی رویا نیست  زندگی زیبایی ست  می توان  بر درختی تهی از بار ، زدن پیوندی  می  توان در دل این مزرعه ی خشک و تهی بذری ریخت  می توان  از میان فاصله ها را برداشت  دل من با دل تو  هر دو بیزار از این فاصله هاست “  قصه ی شیرینی ست  کودک چشم من از قصه ی تو می خوابد  قصه ی نغز تو از غصه تهی ست  باز هم قصه بگو  تا به آرامش دل  سر به دامان تو  بگذارم و در خواب روم  گل به گل ، سنگ به سنگ این دشت  یادگاران تو اند  رفته ای اینک و هر سبزه و سنگ  در تمام در و دشت  سوکواران تو اند  در دلم آرزوی آمدنت می میرد  رفته ای اینک ، اما آیا  باز برمی گردی ؟  چه تمنای محالی دارم  خنده ام می گیرد  چه شبی بود و  چه روزی افسوس  با شبان رازی بود  روزها شوری داشت  ما پرستوها را  از سر شاخه به بانگ هی ، هی  می پراندیم در آغوش فضا  ما قناریها را  از درون قفس سرد رها می کردیم  آرزو می کردم  دشت سرشار ز سبرسبزی رویا ها را  من گمان می کردم  دوستی همچون سروی سرسبز  چارفصلش همه آراستگی ست  من چه می دانستم  هیبت باد زمستانی هست  من چه می دانستم  سبزه می پژمرد از بی آبی  سبزه یخ می زند از سردی دی  من چه می دانستم  دل هر کس دل نیست  قلبها ز آهن و سنگ  قلبها بی خبر از عاطفه اند  از دلم رست گیاهی سرسبز  سر برآورد درختی  شد نیرو بگرفت  برگ بر گردون سود  این گیاه سرسبز  این بر آورده درخت اندوه  حاصل مهر تو بود  و چه رویاهایی  که تبه گشت و گذشت  و چه پیوند صمیمیتها  که به آسانی یک رشته گسست  چه امیدی ، چه امید ؟  چه نهالی که نشاندم من و بی بر گردید  دل من می سوزد  که  قناریها را پر بستند  و کبوترها را  آه کبوترها را  و چه امید عظیمی به عبث انجامید  در میان من و تو فاصله هاست  گاه می اندیشم  می توانی تو به لبخندی این فاصله را برداری  تو توانایی بخشش داری  دستهای تو توانایی آن را دارد  که مرا  زندگانی بخشد  چشمهای تو به  من می بخشد  شور عشق و مستی  و تو چون مصرع شعری زیبا  سطر برجسته ای از زندگی من هستی  دفتر عمر مرا  با وجود تو شکوهی دیگر  رونقی دیگر هست  می توانی تو به من  زندگانی بخشی  یا بگیری از من  آنچه را می بخشی  من به بی سامانی  باد را می مانم  من به  سرگردانی  ابر را می مانم  من به آراستگی خندیدم  من ژولیده به آراستگی خندیدم  سنگ طفلی ، اما  خواب نوشین کبوترها را در لانه می آشفت  قصه ی بی سر و سامانی من  باد با برگ درختان می گفت  باد با من می گفت :  ” چه تهیدستی مرد “  ابر باور می کرد  من در آیینه رخ خود  دیدم  و به تو حق دادم  آه می بینم ، می بینم  تو به اندازه ی تنهایی من خوشبختی  من به اندازه ی زیبایی تو غمگینم  چه امید عبثی  من چه دارم که تو را در خور ؟  هیچ  من چه دارم که سزاوار تو ؟  هیچ  تو همه هستی من ، هستی من  تو همه زندگی من هستی  تو چه داری ؟  همه چیز  تو چه کم داری ؟ هیچ  بی تو در می ابم  چون چناران کهن  از درون تلخی واریزم را  کاهش جان من این شعر من است  آرزو می کردم  که تو خواننده ی شعرم باشی  راستی شعر مرا می خوانی ؟  نه ، دریغا ، هرگز  باورنم نیست که خواننده ی شعرم باشی  کاشکی شعر  مرا می خواندی  بی تو من چیستم ؟ ابر اندوه  بی تو سرگردانتر ، از پژواکم  در کوه  گرد بادم در دشت  برگ پاییزم ، در پنجه ی باد  بی تو سرگردانتر  از نسیم سحرم  از نسیم سحر سرگردان  بی سرو سامان  بی تو - اشکم  دردم  آهم  آشیان برده ز یاد  مرغ  درمانده به شب گمراهم  بی تو خاکستر سردم ، خاموش  نتپد دیگر در سینه ی من ، دل با شوق  نه مرا بر لب ، بانگ شادی  نه خروش  بی تو دیو وحشت  هر زمان می دردم  بی تو احساس من از زندگی بی بنیاد  و اندر این دوره بیدادگریها هر دم  کاستن  کاهیدن  کاهش جانم  کم  کم  چه کسی خواهد دید  مردنم را بی تو ؟  بی تو مردم ، مردم  گاه می اندیشم  خبر مرگ مرا با تو چه کس می گوید ؟  آن زمان که خبر مرگ مرا  از کسی می شنوی ، روی تو را  کاشکی می دیدم  شانه بالازدنت را  بی قید  و تکان دادن دستت که  مهم نیست زیاد  و تکان دادن سر  را که  عجیب !‌عاقبت مرد ؟  افسوس  کاکش می دیدم  من به خود می گویم:  ” چه کسی باور کرد  جنگل جان مرا  آتش عشق تو خاکستر کرد ؟ “  باد کولی ، ای باد  تو چه بیرحمانه  شاخ پر برگ درختان را عریان کردی  و جهان را به سموم نفست ویران کردی  باد کولی تو چرا  زوزه کشان  همچنان اسبی بگسسته عنان  سم فرو کوبان بر خاک گذشتی همه جا ؟  آن غباری که برانگیزاندی  سخت افزون می کرد  تیرگی را در دشت  و شفق ، این شفق شنگرفی  بوی خون داشت ، افق خونین بود  کولی باد پریشاندل آشفته صفت  تو مرا بدرقه می کردی هنگام غروب  تو به  من می گفتی :  ” صبح پاییز تو ، نامیومن بود ! “  من سفر می کردم  و در آن تنگ غروب  یاد می کردم از آن تلخی گفتارش در صادق صبح  دل من پر خون بود  در من اینک کوهی  سر برافراشته از ایمان است  من به هنگام شکوفایی گلها در دشت  باز برمی گردم  و صدا می زنم :  ” آی  باز کن پنجره را  باز کن پنجره را  در بگشا  که بهاران آمد  که شکفته گل سرخ  به گلستان آمد  باز کنپنجره را  که پرستو می شوید در چشمه ی نور  که قناری می خواند  می خواند آواز سرور  که : بهاران آمد  که شکفته گل سرخ به گلستان آمد “  سبز برگان  درختان همه دنیا را  نشمردیم هنوز  من صدا می زنم :  ” باز کن پنجره ، باز آمده ام  من پس از رفتنها ، رفتنها ؛  با چه شور و چه شتاب  در دلم شوق تو ، اکنون به نیاز آمده ام “داستانها دارم  از دیاران که سفر کردم و رفتم بی تو  از دیاران که گذر کردم و رفتم بی تو  بی تو می  رفتم ، می رفتن ، تنها ، تنها  وصبوری مرا  کوه تحسین می کرد  من اگر سوی تو برمی گردم  دست من خالی نیست  کاروانهای محبت با خویش  ارمغان آوردم  من به هنگام شکوفایی گلها در دشت  باز برخواهم گشت  تو به من می خندی  من صدا می زنم :  ” آی با باز کن پنجره را “  پنجره را می بندی  با من اکنون چه نشتنها ، خاموشیها  با تو اکنون چه فراموشیهاست  چه کسی می خواهد  من و تو ما نشویم  خانه اش ویران باد  من اگر ما نشویم ، تنهایم  تو اگر ما نشوی  خویشتنی  از کجا که من و تو  شور یکپارچگی را در شرق  باز برپا نکنیم  از  کجا که من و تو  مشت رسوایان را وا نکنیم  من اگر برخیزم  تو اگر برخیزی  همه برمی خیزند  من اگر بنشینم  تو اگر بنشینی  چه کسی برخیزد ؟  چه کسی با دشمن بستیزد ؟  چه کسی  پنجه در پنجه هر دشمن دون  آویزد  دشتها نام تو را می گویند  کوهها شعر مرا می خوانند  کوه باید شد و ماند  رود باید شد و رفت  دشت باید شد و خواند  در من این جلوه ی اندوه ز چیست ؟  در تو این قصه ی پرهیز که چه ؟  در من این شعله ی عصیان نیاز  در تو دمسردی پاییز که چه ؟  حرف را باید زد  درد را باید گفت  سخن از مهر من و جور تو نیست  سخن از تو  متلاشی شدن دوستی است  و عبث بودن پندار سرورآور مهر  آشنایی با شور ؟  و جدایی با درد ؟  و نشستن در بهت فراموشی  یا غرق غرور ؟  سینه ام آینه ای ست  با غباری از غم  تو به لبخندی از این آینه بزدای غبار  آشیان تهی دست مرا  مرغ دستان تو پر می سازند  آه مگذار  ، که دستان من آن  اعتمادی که به دستان تو دارد به فراموشیها بسپارد  آه مگذار که مرغان سپید دستت  دست پر مهر مرا سرد و تهی بگذارد  من چه می گویم ، آه  با تو اکنون چه فراموشیها  با من اکنون چه نشستها ، خاموشیهاست  تو مپندار که خاموشی من  هست برهان فرانموشی من  من اگر برخیزم  تو اگر برخیزی  همه برمی خیزند  آذر ، دی 1343  حمید مصدق       وقتی تو نسیتی  خورشید تابناک  شاید دگر درخشش خود را  و کهکشان پیر گردش خود را  از یاد می برد  و هر گیاه  از رویش نباتی خود  بیگانه می شود  و آن پرنده ای  کز شاخه انار پریده  پرواز را  هر چند پر گشوده فراموش می کند  آن برگ زرد بید که با باد  تا سطح رود قصد سفر داشت  قانون جذب و جاذبه را در بسط خاک  مخدوش می کند  آنگاه  نیروی بس شگرف مبهم نامرئی  نور حیات را  در هر چه هست و نیست  خاموش می کند  وقتی تو با منی  گویی وجود من  سکر آفرین نگاه تو را نوش می کند  چشم تو آن شراب خلر شیرازست  که هر چه مرد را مدهوش می کند      ای مهربانتر از من  با من  در دستهای تو  آیا کدام رزمز بشارت نهفته بود ؟  کز من دریغ کردی  تنها  تویی  مثل پرنده های بهاری در آفتاب  مثل زلال قطره بباران صبحدم  مثل نسیم سرد سحر  مثل سحر آب  آواز مهربانی تو با من  در کوچه باغهای محبت  مثل شکوفه های سپید سیب  ایثار سادگی است  افسوس آیا چه کس تو را  از مهربان شدن با من  مایوس می کند؟      ای مهربان من  من دوست دارمت  چون سبزه های درست  چون برگ سبزرنگ درختان نارون  معیارهای تازه  زیبایی  با قامت تو سنجیده می شود  زیبایی عجیب تو معیار تازه ای ست  با غربت غریب فراوانش  مانند شعر من  این شعر بی قرین  و این تفاخر از سر شوخی ست  نازنین      ای قامت بلند  ای از درخت افرا گردنفرازتر  از سرو سر بلند بسی پاکبازتر  ای آفتاب تابان  از نور آفتاب  بسی دلنوازتر  ای پاک تر  از برفهای قله الوند  تو مهربانتر از  لطیف نسیم ساکت شیرازی  در سینه خیز دماوند  و دست تو  دست ظریف تو گلهای باغ را  زیور گرفته است  و شعرهای من  این برکه زلال  تصویر پرشکوه تو را  در بر  گرفته است  من کاشف اصالت زیبایی توام  مفتون روح پاک و فریبایی توام  تو با نوشخند مهر  با واژه محبت  فرسوده جان محتضزم را از بند درد  آزاد می کنی  و با نوازشت  این خشکزار خاطره ام را  آباد می کنی  با سدی از سکوت  در من  رساترین تلاطم ساکن را  بنیاد می کنی  با این سکوت سخت هراس انگیز  بیداد می کنی       ای ما همیشه با هم و بی هم  پیوند پاک تا بزند درمیان ما  اینک کدام دست ؟  آه ای بیگانه  وقتی تو مهربان  باشی  دنیای مهربانی داریم  ای با تو هر چه هست توانایی  در دست توست معجزه عیسایی  وقتی بهار بود و گل رنگ رنگ بود  آن شب شمیم عشق نخستین خویش را  از دست مهربان تو بوییدم  اکنون بهار نیست  تا برگهای سبز درختان نارون  تن در نسیم نرم بهاری  رها کنند  تا ماهیان سرخ  در آبهای برکه آبی شنا کنند      محبوب من بیا  تا اشتیاق بانگ تو در جان خسته ام  شور و نشاط عشق برانگیزد  من غرق مستی ام  از  تابش وجود تو در جام جان چنین  سرشار هستی ام  من بازتاب صولت زیبایی توام  آیینه شکوه دلارایی توام       باری طلوع پاک تو در آن شب سیاه  شاید بشارت از دم صبح سپید بود  وقتی طلیعه تو درخشید  از پ شت  کوهسار توهم  دیدم که این طلوع  زیباترین سپیده صبح امید بود  ای سرکشیده از دل این قیرگونه شب  بر آسمان برآی و رهاکن  زرتار گیسوان زرافشان را  همچون شهابها  بر بیکران سپهر  با شب نشستگان سخن از آفتاب نیست  آنان که از تو دورند  چونان به شب نشسته  شبکورند  ت خورشید خاوری  جان جهان ز نور تو سرشار می شود  همراه با طلوع تو ای آفتاب پاک  در خواب رفته طالع من  این خفته سالیان بیدار می شود  ای آیه مکرر آرامش  می خواهمت هنوز  آری هنوز هم  دریای ‌آرزوی  در این دل شکسته من موج می زند  راهی  به دل بجو      افسوس  ا هنوز هم  گلهای کاکتوس  پشت دریچه های اتاق توست ؟  آه  ای روزهای خاطره  ای  کاکتوسها  آیا هنوز هم دیوارهای کوچه آن خانه  از اشکهای هر شبه من  نمناک مانده است ؟  آیا هنوز هم  امید من به معجزه خاک مانده است ؟  افسوس  گلهای کاکتوس      رنجوری تو را  باور نمی کنم  ای پیش مرگ تو همه رخشنده اختران  تو مرگ آفتاب درخشان و پاک را  باور مکن  که ابر ملالی اگر توراست  چونان غروب سرد غم انگیز بگذرد  دردی اگر به جان تو بنشست  این نیز بگذرد  تهمت به تو ؟  تهمت زدن چگونه توانم به آفتاب ؟  لعنت به آن کنم که دو رو بود  نفرین به او کنم که عدو بود       دردی عظیم دردی ست  با خویشتن نشستن  در خویشتن شکستن  وقتی به کوچه باغ  می برد بوی دلکش ریحان  را  بر بالهای خسته خود باد  گویی که بوی زلف تو می داد  وقتی که گام سحر ربای تو  وز پله های وهم سحرگاهی  گرم فرار بود  در چشمهای من  ابر بهار بود  برگرد  در این غروب سخت پر از درد  محبوب من به بدرقه من  برگرد  هرگز دوباره  بازنخواهی گشت  و من تمام شب  این کوچه باغ دهکده را  با گامهای خسته طوافی دوباره خواهم کرد  و شکوه تو را  تا صبح  تا طلوع سحر با ستاره خواهم کرد  وقتی سکوت دهکده را  برگشت گله های هیاهوگر  آشفته می کند  وقتی که روی کوه  خورشید  چون جام پر شراب  فروی میریزد  و باد این اسب  اسب سرکش ناشاد  آشفته یال و سم به زمین کوبان  در کوچه باغ دهکده می پیچد  یاد از تو می کنم  آیا دوباره بازنخواهی گشت ؟  و من  از شهریان بریده به ده اوفتاده را  تا شهر شور و عشق نخواهی  برد ؟  آیا دوباره بازنخواهی گشت ؟  تا سبزه های دشت  و ساقه لاله عباسی  و بوته های پونه وحشی  به رقص برخیزند  تا آب چشمه گرد سفر را  زان روی تابناک بشوید  و از تن تو  این تن تندیس مرمرین  گرد و غبار خاک بشوید  آیا دوباره بازنخواهی گشت ؟  آیا سمند سرکش را  چابک سوار چیره نخواهی شد ؟  چون تک سوارها  هر روز گرد دهکده  هی هی کنان طواف نخواهی کرد ؟  آنگه مرا رها شده از من  راهی کوه قاف نخواهی کرد ؟  بیهوده انتظار تو را دارم  دانم دگر تو بازنخواهی گشت  هر چند اینجا بهشت شاد  خدایان است  بی تو برای من  این سرزمین غم زده زندان است  در هر غروب  در امتداد شب  من هستیم و تمامت تنهایی  با خویشتن نشستن  در خویشتن شکستن  این راز سر به مهر  تا کی درون سینه نهفتن  گفتن  بی هیچ باک و دلهره گفتن  یاری کن  مرا به  گفتن این راز بازیاری کن  ای روی تو به تیره شبان آفتاب روز  می خواهمت هنوز      ای قامت بلند مقدس  جاودان  ای مرمر سپید  ای پاکی مجرد پنهان  در انجماد سنگ  من عابدانه دردل  محراب سرد شب  بدرود با خدای کهن گفتم  هرگز کسی نگفته سپاس تو  این گونه صادقانه که منگفتم  دیگر مرا  با این عذاب دوزخیت مگذار  مهر سکوت را  زین سنگواره لب سرد ساکنت بردار  از این نگاه سرد  با چشمهای سنگی تو  دلگیر می شوم  ای آفریده من  آری تو جاودانه جوانی  من پیر می شوم  در این شبان تیره و تار اینک  ای مرمر بلند سپید  تندیس دستپرور من  پرداختم تو را  با این شگرف تیشه اندیشه  در طول سالیان که چه بر من رفت  باواژه های ناب  در معبد خیالی خود ساختم  تو را  اما ای آفریده من  نه  ای خود تو آفریده مرا اینک  با من چه می کنی ؟      باور نمی کنید که حتی هنوز هم  در شرق آفتاب نخستین دمیده است ؟  و برق آن نگاه نوازنده  در بند بند جان من  آواز زندگی ست ؟  باور نمی کنید که ... ؟،  سیماب صبحگاهی  از سر بلندترین کگوهها فرو می ریخت  ای کاش شوکران شهامت من کو ؟      من آفتاب درخشان و ماه تابان را  بهین طراوت سرسبزی بهاران را  زلال زمزمه روشنان باران را درود خواهم گفت  صفای باغ و چمن دشت و کوهساران را  و من چو ساقه نورسته بازخواهم رست  و درتمامی اشیا پاک تجریدی  وجود گمشده ای را  دوباره خواهم جست       تو را چه می رسد ای آفتاب پاک اندیش  تو را چه وسوسه از عشق باز می دارد ؟  کدام فتنه بی رحم  عمیق ذهن تو را تیره می کند از وهم ؟  شب آفتاب  ندارد  و زندگانی من بی تو  چو جاودانه شبی  جاودانه تاریک است  تو در صبوری من  اشتیاق کشتن خویش  و انهدام وجود مرا نمی بینی  منم که طرح مودت به رنج بی پایان  و شط جاری اندوه بسته ام اما  تو را چه وسوسه از عشق باز می دارد ؟  تو را چه  می رسد ای آفتاب پاک اندیش؟  ز من چگونه گریزی  تو و گریز از خویش ؟  به سوی عشق بیا  وارهان دل از تشویش      تو را صدا کردم  تو عطری بودی و نور  تو نور بودی و عطر گریز رنگ خیال  درون دیده من ابر بود و باران بود  صدای سوت ترن  صوت سوگواران بود  ز پشت پرده باران  تو را نمی دیدم  تو را که می رفتی  مرا نمی دیدی  مرا که می ماندم  میان ماندن و رفتن  حصار فاصله فرسنگهای سنگی بود  غروب غمزدگی  سایه های دلتنگی  تو را صدا مردم  تو رفتی و گل و ریحان تو را صدا کردند  و برگ  برگ درختان تو را صدا کردند  صدای برگ درختان صدای گلها را  سرشک دیده من ناله تمنا را  نه دیدی و نه شنیدی  یرن تو را می برد  برن تو را به تب و تاب تا کجا می برد؟  و من خصار فاصله فرسنگهای آهن را  غروب غمزده در لحظه های رفتن را  نظاره می کردم       کویر تشنه باران است  حمید تشنه خوبی  به من محبت کن  که ابر رحمت اگر در کویر می بارید  به جای خار بیابان بنفشه می رویید  و بوی  پونه وحشی به دشت بر می خاست  چرا هراس چرا شک ؟  بیا که من بی تو  درخت خشک کویرم که برگ و بارم نیست  امید بارش باران نوبهارم نیست      غروب مژده بیداری سحر دارد  غروب از نفس صبحدم خبر دارد  مرا به خویش بخوان همنشین با جان کن  مرا به روشنی آفتاب مهمان کن  پنهسایه من باش  و گیسوان سیه را سپرده دست نسیم  حجاب چهره چون آفتاب تابان کن  شب سیاه مرا جلوه ای مرصع بخش  دمی به خلوت خاص خلوص راهم ده  به خود پناهم ده  که در پناه تو آواز رازها جاری ست  و در کنار تو بوی بهار می آید  سحر دمید  درون سینه دل من به شور و شوق تپید  چه خوش دمی ست زمانی که یار می آید       چرا نمی گوید  که آن کشیده سر از شرق  آن بلند اندام  سیاه جامه به تن دلبر دلبر آن شیر  نوید روز ده آن شب شکاف با تدبیر  ز شاهراه  کدامین دیار می آید  و نور صبح طراوت  بر این شب تاریک  چه وقت می تابد ؟  در انتظار امیدم  در انتظار امید  طلوع پاک فلق را  چه وقت آیا من  به چشم غوطه ورم در سرشک  خواهم دید ؟  بیا که دیده من  به جستجوی تو گر از دری شده نومید  گمان مدار که هرگز  دری دگر زده است  سپیده گر نزده سر بیا بلند اندام  که از سیاهی چشمم سپیده سرزده است       سرود سبز علفها  نسیم سرد سحرگاه  صفای صبح بهاران  میان برگ درختان  و خاک و نم نم باران  و عطر پاک خاک  و عطر خاک رها روی شاخه  نمناک  و قطره قطره باران بود  به روی گونه من  خیس بودم از باران  که می شکفت  گل صداقت صبح از میان نیزاران  تمام باغ و فضا سبز  دشت و دریا سبز  در آن دقایق غربت  میان بیم و امید  حریر صبح مرا لحظه لحظه می پوشید  در آن تجلی روح  نگاه می کردم  به آن گذشته دردآلود  به آن گذشته خوش آغاز  به آن گذشته بدفرجام  به قلب سنگی آن مرمر بلند اندام  زلال زمزمه از چشم لبم رویید  صفای باطن من در میان زمزمه بود  صدای بارش باران که نرم می بارید  و ناز بارش ابری که گرم می بارید  و در طراوت هر  قطره قطره باران  در آن تلالو سبزینه  در علفزاران  فروغ طلعت صبح آن طلوع صادق را ستایشی کردم  رها نسیم سبک سیر سبزه زاران بود  زلال زمزمه ها بود  سپیده بود و نرم باران بود  سپیده بود و من و یاد با تو بودنها  سپیده چون تو گل تارک بهاران بود      دوباره شب شد و با من  حدیث بیداری  گذشته بود شب از نیمه من ز هشیاری  و پلکهای تو این حاجبان سحر مبین  چو پرده های حریری برآفتاب افتاد  در آن شب تاری  نسیم از سر زلف تو  بوی گل آورد  شب از طراوت گیسوی تو نوازش یافت  به وجد آمدم از آن طراوت و خواندم  به چشمهای سیاهت که راحت جانند  به آن دو جام بلور  آن شراب بی مانند  به آن دو اختر روشن  دو آفتاب پر از مهر  به آن دو مایه  امید  به آن دو شعر شرر خیز  آن دو مروارید  مرا ز خویش مران  با خود آشنایی ده  مرا از این غم بیگانگی رهایی ده  بیا  بیا و باز مرا قدرت خدایی ده      چه روزهایی خوب  که در من و تو گل آفتاب می رویید  به شهر شهره شعر و شراب می رفتیم  به کشهکشان پر از آفتاب می رفتیم  قلندرانه  گریبان دردیه  تا دامن  به آستانه حافظ  خراب می رفتیم  و چشمهای تو با من همیشه می گفتند  رها شو از تن خاکی  از این خیال که در خیل خوابهای داری  مرا به خواب مبین  بیا به خانه من  خوب من  به بیداری  به این فسانه شیرین به خواب می رفتیم  و چشمهای سیاهت  سکوت می آموخت  ز چشمهای سیاهت همیشه می خواندم  به قدر ریگ بیابان دروغ می گویی  درون آن برهوت  این من و تو ما مبهوت  فریب خورده به سوی سراب می رفتیم      مرا بگذار  به خویشتن بگذار  من و تلاطم دریا  تو و صلابت سنگ  من و شکوه تو  ای پرشکوه خشم آهنگ  من و سکوت و صبور ی؟  من و تحمل  دوری ؟  مگر چه بود محبت  که سنگ سنگش را به سر زدم با شوق ؟  من از هجوم هجاهای عشق می ترسم  امید بی ثمری خانه در دلم کرده ست  به دشت و باغ و بیابان  به برگ بر گ درختان  و روح سبز گیاهان  گر از کمند تو دل رست  دوباره آورم ایمان  که عشق بیهوده ست  مرا به خود بگذار  مرابه خاک سپار  کسی ؟  نه هیچ کسی را دگر نمی خواهم  خوشا صفای صبوحی  صدای نوشانوش  ز جمله می خواران  خوشا شرار شراب و ترنم باران  گلی برای کبوتر  گلی برای بهاران  گلی برای کسی که مرا به خود می خواند ز پشت  نیزاران      تو مهربان بود ی  ماجرا اما  چه سخت تشنه جام محبت بودم  سخن تمام نشد ختم ماجرا پیدا  امید با تو نشستن  تلاش بی ثمری بود  چه کوشش  شب و روزم  سان شخم زدن روی سینه دریا  و استغاقه به درگاهت  گره به باد زدن  و همچو کوفتن آب بود در هاون  مرا رهاکردی ؟  مرا به مسلخ سلاخان  رها چرا کردی ؟  مرا که رام تو بودم  اسیر دام تو بودم  گذشتم از تو و آن پر فریب شهر بزرگ  کنون کنار  کویرم  کویر بی باران  و مهربانی این مهربانترین یاران  تو کاش از این مردم ز مردم کرمان  به قدر یک ارزن  وفا و خوبی را  به وام بستانی  که مثل مهر درخشان شهر بخشنده  و همچو مردم این ملک مهربان باشی  تو ای بلای دل من بلند بالایم  تو ای  برازنده  تو ا بلندتر از سروها و افراها  تو بر تمام بلندان باغ بالنده  بر این اسیر به غربت گذر توانی کرد ؟  بر این کویر نشین  بر این ز مهر تو محروم  نظر توانی کرد ؟      تو مثل چشمه نوشین کوهسارانی  تو مثل قطره باران نو بهارانی  تو روح بارانی  شراب نور کجاست ؟  که این من نومید  چنین می اندیشم  که  جلوه های سحر را به خواب خواهم دید  و آرزوی صفا را به خاک خواهم برد  همیشه پشت حصار سکوت می ترسم  تو ای گریخته از من  حصار خلوت تنهایی مرا بشکن  زلال و پاک چنان قطره های باران شو  بیا و عشق بورز  به روشنایی خورشید شرق  عشق بورز  و مثل قطره باران  نثار یاران شو  چرا به آینه باید پناه برد چرا ؟  درون آینه ذهن من تویی برجا  چگونه ابر کدورت مرا فروپوشاند  چگونه باور من  در فضا معلق ماند  چگونه باز به ماتم نشست خانه ما  هزار نفرین باد  به دستهای پلیدی  که سنگ تفرقه افکند در میانه ما  دوباره با تو نشستن دوباره آزادی ؟  مگر به خواب ببینم شبی بیدن شادی  شراب نور کجا ؟  تشنه صبور کجا ؟       همیشه می خواندم  و لاله های دو گوشت را  به سحربارترین نغمه گرم می کردم  و سنگ سخت دلت را  به شعله سخن گرم نرم می کردم  مرا به گوشه  چشمان خود محبت کن  به بزم گرم دلاویز میگساران بر  مرا  به باغهای سخاوت  به بوسا زاران بر  مرا چو چلچله دعوت  به چهچه خود کن  به چشمه ساران بر  مرا  به تاب تحمل فرا بخوان به صبوری  از لوح خاطره ام خاطرات تلخ بشوی  از این تکدر دیرینه ام  رهایی بخش  مرا به خلوت خاص خود آشنایی بخش       شبی ادامه آن بی طلوع خورشیدی  نه صبر بود مرا در دل و نه طاقت بود  کدام پنجره ؟ می دیدم و نمی دیدم  چرا  که وحشتم از دیدن صداقت بود  سکوت سرب گدازنده بود و جان فرسود  میان وحشت من یک پرنده پر نگشود  نه بال کبوتر فغان جغد ای کاش  سراسر شب من قصه مصیبت بود  صدای سرزنش ذهن در سکوت گذشت  سکوت سکوت سکوت  مگر صدای من از قعر چاه می آمد ؟  مگر صدای من از ذهن من عبور نکرد ؟  مگر  درختان را  نسیم ساحر تسلیم شب نوازش داد ؟  شب ای شب  ای شب ظلمت گرفته در آغوش  دلم گرفت از این غارهای بی مافذ  به آفتاب بگو نیزه های نورش کو ؟  به آفتاب بگو لاله بی تو پر پر شد  چراغ باغ فرومرد  پس غرورش کو ؟  حصار خاطره ام را جرقه روشن کرد  صدای پایی از آن دورهای دور آمد  سکوت شب بشکست  دل گرفته من از جرقه روشن شد  درون سینه دلم در میان شعله نشست  مرا به وسوسه آفتاب دعوت کرد  ز روی دیده من پلک غرق خواب گشود  کسی که پنجره را رو به آفتاب گشود      اگر تو بازنگردی  قناریان قفس قاریان غمگین را  که آب خواهد داد  که دانه خواهد داد ؟  اگر تو باز نگردی  بهار رفته در این دشت برنمی  گردد  به روی شاخه گل غنچه ای نمی خندد  و آن درخت خزان دیده تور سبزش را به سر نمی بندد  اگر تو بازنگردی  کبوتران محبت را  شهاب ثاقب دستان مرگ خواهد زد  شکوفه های درختان باغ حیران را  تگرگ خواهد زد  اگر تو بازنگردی  به طفل ساده خواهر که نام خوب تو  را  ز نام مادر خود بیشتر صدا زده است  چگ.نه با چه زبانی به او توانم گفت  که برنمی گردی  و او که روی تو هرگز ندیده در عمرش  دگر برای همیشه تو رانخواهد دید  و نام خوب تو در زهن کودک معصوم  تصوری ست همیشه  همیشه بی تصویر  همیشه بی تعبیر  اگر تو  بازنگردی  نهالهای جوان اسیر گلدان را  کدام دست نوازشگر آب خواهد داد  چه کس به جای تو آن پرده های توری را  به پشت پنجره ها پیچ و تاب خواهد داد  اگر تو بازنگردی  امید آمدنت را به گور خواهم برد  و کس نمی داند  که در فراق تو دیگر  چگونه خواهم زیست  چگونه خواهم مرد      تو نازمثل قناری  تو پاک مثل پرستو  تو مثل بدبده خوبی  برای من تو همیشه همیشه محبوبی  تو مثل خورشیدی  که شرق شب زده را غرق نور خواهی کرد  تو مثل معجزه  در وقت یاس و نومیدی ظهور خواهی کرد  پناهسایه آسایشی پناهم ده  رون خلوت امن و امید راهم ده       زمین به ولوله بنشست  زمان به هلهله برخاست  پرند سبز درختان باغ را آراست  شکوفه ها بشکفت  شکوفه های شکوفان  و با صدای رسا آسمان  پهناور  رساترین طنین را  به چرخ چارم خواند  و این شگون مظفر را  از این من آلوده این من خاکی  به آن فرشته  سرشته ز خوی افلاکی  به آن نشانه خوبی  به آن یگانه ترین کسان درودی گفت  به وسعت همه آبهای دریاها  به وسعت پاکی      دلم برای کسی تنگ است  که آفتاب صداقت را  به میهمانی گلهای باغ می آورد  و گیسوان بلندش را به بادها می داد  و دستهای سپیدش را به آب می بخشید  دلم برای کسی تنگ است  که چشمهای قشنگش را  به عمق آبی دریای واژگون می دوخت  وشعرهای خوشی چون پرنده ها می خواند  دلم برای کسی تنگ است  که همچو کودک معصومی  دلش برای دلم می سوخت  و مهربانی را نثار من می کرد  دلم برای کسی تنگ است  که تا شمال ترین  شمال  و در جنوب ترین جنوب  همیشه در همه جا آه با که بتوان گفت  که بود با من و  یوسته نیز بی من بود  و کار من ز فراقش فغان و شیون بود  کسی که بی من ماند  کسی که با من نیست  کسی .... دگر کافی ست      در آن شبی که برای همیشه می رفتی  در آن شب پیوند  طنین خنده من سقف خانه رابرداشت  کدام ترس تو را این چنین عجولانه  به دام بسته تسیلیم تن  فروغلتاند ؟  خنده ها نه مقطع که آبشاری بود  و خنده ؟  خنده نه قهقاه گریه واری بود  که چشمهای مرا در زلال اشک نشاند  و من به آن کسی کز انهدام درختان باغ می آمد  سلام می کردم  سلام مضطربم در هوا معلق ماند  و چشمهای مرا در زلال اشک نشاند      دوباره با من باش  پناه خاطره ام  ای دو چشم روشن باش  هنوز در شب من آن دو چشم روشن هست  اگر چه فاصله ما  چگونه بتوان گفت ؟  هنوز با  من هست  کجایی ای همه خوبی  تو ای همه بخشش  چه مهربان بودی وقتی که شعر می خواندی  چه مهربان بودی وقتی که مهربان بودی  چگونه نفس تو رادر حصار خویش گرفت  تو ای که سیر در آفاق روح می کردی  چه شد  چه شد که سخن از شکست می گویی  تو ای که صحبت  فتح الفتوح  می کردی      به چشمهای نجیبش که آفتاب صداقت  و دستهای سپیدش  که بازتاب رفاقت  و نرمخند لبانش نگاه می کردم  و گاه گاه تمام صورت او را  صعود دود ز  سیگار من کدر می کرد  و من به آفتاب پس ابر خیره می گشتم  و فکر می کردم  در آن دقیقه که با من  نه تاب گفتن و نه طاقت نگفتن بود  و رنج من همه از درد خود نهفتن بود  سیاه گیسوی من مهربانتر از خورشید  از این سکوت من آزرده گشت و هیچ نگفت  و نرمخنده نشکفته  بر لبش پژمرد  و روی گونه گلگونش را  غبار سرد کدورت در آن زمان آزرد  توان گفتن از من رمیده بود این بار  در آخرین دیدار  تمام تاب و توانم رهیده بود از تن  اگر چه سخن از تو می گرزیم  را چهبارها که به طعنه شنیده بود از من  توان گفتن از من رمیده بود این  بار چرا ؟  که این جداییم از او نبود از خود بود  و سرنوشت من آنگونه ای که میشد بود  سخن تمام  مرا دستهای نامرئی به پیش می راندند  سخن تمام مرا کوه و جنگل و صحرا به خویش می خواندند        چه انتظار عظیمی نشسته در دل ما  همیشه منتظریم و کسی نمی آید  صفای گمشده آیا  براین زمین تهی مانده باز می گردد ؟  اگر زمانه به این گونه پیشرفت  این است  مرا به رجعت تا آغاز مسکن اجداد  مدد کنید که امدادتان گرامی باد  همیشه دلهره با من همیشه بیمی هست  که آن نشانه صدق از زمانه برخیزد  و آفتاب صداقت ز شرق بگریزد  همیشه می گفتم  چه قدر مردن خوب است  چه قدر مردن  در این زمانه که نیکی  حقیر و مغلوب است  خوب است       میان این برهوت  این منم من مبهوت  بیا بیا برویم  به آستانه گلهای سرخ در صحرا  و مهربانی را  ز قطره قطره باران ز نو بیاموزیم  بیا  بیابرویم  به سبزه زار که گسترده سینه در صحرا  بیا که سبزه ‌آندشت را لگد نکنیم  و خواب راحت پروانه را نیاشوبیم  گیاه تشنه لب دشت را به شادابی  ز آب چشمه شراب شفا بنوشانیم  بیا بیا برویم  و مهربانی خود را به خاک عرضه کنیم  که دشت تشنه عشق است و شهر بیگانه  بیا بیا برویم  که نیست جای من و تو  کهجای شیون نیز  نه سوز سرما اینجا  که خشمی آتش وار  به شاخه سر نزده هر جوانه  می سوزد  نه پر گشود پرنده در اوج در پرواز  که شعله های غضب جوجه پرستو را  درون بیضه به هر آشیانه می سوزد  تمام مرتجعان غول گول  دنیایند  همیشه سد بلندی به راه فردایند  بیا بیا برویم  که در هراس از این قوم کینه توزم من  و سخت می ترسم  که کار را به جنون  و مهربانی ما را به خاک و خون بکشند  چگونه می گویی  به هر کجا که رویم آٍمان همین رنگ است  بیا بیا برویم  آه من دلم تنگ  است  بیا بیا برویم  کجاست نغمه عشق و نسیم آزادی  در این کویر نبینم نشان آبادی  نشانه شادی  دلم گرفت از این شیوه های شدادی  بیا بیا برویم  خوشا رستن و رفتن  به سوی آزادی      تمام قصه همین بود  و می گفتم  حکایت من و تو ؟  هیچ کس نمی خواند  چه بر من و توگذشته است ؟  کس نمی داند  چرا ؟  که این سکوت سکوت  من و تو بی تردید  حصار کاغذی ذهن را ز هم نشکافت  و خواهش من و تو نیم گامی از تب تن نیز دورتر نگذشت  که در حصار تمنای تن فروماندیم  و در کویر نفس سوز من فروماندیم  نه از حصار تن خویشتن برون گامی  نه بر گسستن این پای بندها دستی  همیشه می گفتم  من و  سکوت ؟  محال است  سکوت عین زوال است  سکوت یعنی مرگ  سکوت نفس رضایت  عین قبول است  سکوت که در زمینه اشراق اتصال به حق  در این زمانه نزول است  سکوت یعنی مرگ  کجایی ای انسان ؟  عصاره عصیان  چگونه مسخ شدی  با سکوت خو کردی  تو ای فریده  هر آفریده  بر تو چه رفت ؟  کز آفریده خود  از خدای بی همتا  به لابه مرگ مفاجاه آرزو کردی ؟      كدام خانه ؟  كدام آشیانه  صد افسوس  كه بی تو شهر پر از آیه های تنهایی ست  سپهر شب زده اینجا  ستاره باران است  غروب غمزده شهر داغداران  است  بیا بیا و بیاموز  به مانسیم شدن  به ما پرنده شدن  به ما گذشتن از من  بیا بیا و بیاموز  به ما شجاعت مردن  دل شهید شدن  از این پلشت و پلیدی  رهیدن و دیدن  پدید آمدن از قلب ناپدید شدن  و بیم بیم پذیرفتن است و تن دادن  خلاف خواسته  گردن  به هر رسن دادن  و در مراسم اعدام خویش خندیدن  و مرگ شیر زنان را و  شیر مردان را  به چشم خود دیدن  كجایی  ای كه تو وقتی عبور می كردی  حصار هیبت هر آستانه یی می ریخت  تویی كه در توانایی نواختن ست  كه در تو قدرت ما را دوباره ساختن ست  همیشه  خاطره خوب تو گرامی باد  و نام خوب تو  آن نام خوب نامی باد      به باد سست نهاد اعتماد شاید کرد  به یار سست نهاد اعتماد ؟  ای فریاد  میان همهمه شهر  چرا نمی شنوی شیون شهیدان را ؟  نعره های عصیان را  به دشت باید رفت  به کوه باید زد  دگر به شهر کسی پاسخی نمی گوید  به کوه و دره تو را هست پاسخی پژواک  اگر کنی ادراک  چگونه دره صدا می دهد ؟  برادر نه  من و ز شهر امید تلاش ؟ دیگر نه      و دوست ؟ نه  که بروتوس خنجر خود را  به نام نامی ننگ آوران فرود آورد  چه کس به تهنیت مرگ من سفر می کرد  که مژده را برساند بر آستانه مهر  و من  کهکنده شدم از زمین بی بنیاد  رها شدم به فضا  در فضای بی پایان  و هر ستاره از آن اوجها صدا می زد  مرا صدا می زد  که من هلاک شدم  و من  نه زی ستاره نه زی مهر سوی خاک شدم  تو مرگ پاکترین عاشقان خود دیدی چگونه خندیدی ؟  بمان بمان  تو و خلوتگه تبهکاران  تو را به خامی اگر خوش خیال خوابی هست  به خیل خواب خود ای خوبروی من خوش باش  مرا هنوز در اندیشه آفتابی هست      تو را هنوز اگر همتی به جا مانده ست  سفر کنیم  سفر  سفر ادامه بودن  ز سینه زنگ کدورت زدودن است  آری  سفر کنیم و نیندیشیم  اگر چه ترس در  این شب که از شبانه ترین است  اگرچه با شم شومم همیشه ترس قرین است  سفر کنیم سفر  دراین سیاهی شب این شب پر از ترفند  از این هیاکل ترس آفرین چه می ترسی ؟  مترسکان سر خرمنند و با بادی  چو بید می لرزند  سفر به عزم گریز ؟  این گمان مبر که مرا  سفر به عزم ستیز است  سفر شکفتن آغاز و ترجمان شکوه است  سفر به عزم رهایی ز خیل اندوه است  سفر به عزم رسیدن به صبح هشیاری ست  سفر کنیم  سفر ابتدای بیداری ست  سفر کنیم و ببینیم  تمام مزرعه از خوشههای گندم پر  و هیچ دست تمنا  دریغ سنبله ها را درو نخواهد کرد  دروگران همه پیش از  درو  درو شده اند      چه سان به کوه دماوند بندها بگسست  چه سان فرود آمدند  اساس سطوت بیداد را چه سان گسترد ؟  چو برق آمد و چون رعد  چه سان به خرمن آزادگان شرر  انداخت  چه پشته ها که ز کشته ز کشته کوهی ساخت  کجاست کاوه آهنگری  که برخیزد  اسیریان ستم را ز بند برهاند  و داد مردم بیداد دیده بستاند  گسسته بند دماوند دیو خونخواری به جامه تزویر  نقابش از رخ برگیر  دگر هراس مدار این زمان ز جا برخیز  کنون تو کاوه آهنگری  بجان بستیز  و گرنه جان تو را او تباه خواهد کرد  دوباره روی جهان را سیاه خواهد کرد  بدی و نیکی را  رسیده گاه جدال و زمان پیکار است  بکوش جان من  این جنگ آخرین بار است  کنون شما همه کاوه ها بپاخیزید  و با گسسته بند دماوند جمله بستیزید  که تا برای  همیشه به ریشه ستم و ظلم  تیشه ها بزنید  و قعر گور گذارید پیکر ضحاک  نشان ظلم و ستم خفته به به سینه خاک      به شهر برگردیم  به این دیار نیاز  نیازمند رهایی  نیازمند امید  سبد سبد ز هواهای تازه هدیه بریم  سبد سبد گل شادی  نسیم آزادی  به شهر برگردیم  به شهر خسته از این دود و آهن و پولاد  به شهر همهمه شهر شلوغ پر فریاد  به شهر بر گردن  همیشه چکمه و آهن  به شهربرگردیم  به چشم خویش ببینیم  که کودکان مسلسل به دست در کوچه  درون آینه ذهن خود تهی کردند  به یک فشار به ماشه  هزارها تن را  و روی خاک فکندند خیل دشمن را  دریغ کودک کوچه  اسیری اوهام  دریغ غنچه نشکفته پر پر ایام  فریب خورده خودخواهی خیالی خام        سوی مزار تو می آیم  ای شهید جوان  عزیز گشته من  مهربانترین یاران  مزار تو چه غریبانه بود  در برهوت  تو و سکوت ؟  من از این سکوت  تو مبهوت  شهید بی کفن افسانه را مکرر کرد  حماسه بود  نه افسانه شبانه خواب  گلی که پنجه بیرحم باد پرپر کرد  غمین و سر به گریبان  شکسته دل مغموم  من از مزار تو می آیم  ای غریب شهید  من از مزار تو می آیم  ای من مظلوم      من از کدام دیار آمدم که هر باغش  هزار چلچله راگور گشت و بی گل ماند  من از کدام دیار آمدم که در دشتش  نه باغ بود و نه گل  تیر بود و مردن بود  و در تب تف مرداد  جان سپرد  گذشت تابستان  دگر بهار نیامد  و شهر شهر پریشیده  بی بهاران ماند  و دشت سوخته در انتظار باران ماند  امید معجزه یی ؟  نه  امید آمدن شیر مرد میدان ماند  اگر چه بر لب من از سیاهی مظلم  و پایداری شب  ناله هست و  شیون هست  امید رستن از این تیرگی جانفرسا  هنوز با من هست  امید  آه امید  کدام ساعت سعدی  سپیده سحری آن صعود صبح سخی را  به چشم غوطه ورم در سرشک خواهم دید؟      چه قدر زود اتفاق می افتاد  بلند بالایان مگر چه می دیدند  که روز واقعه در مرگ دوست خندیدند  چگ.نه سرو کهن در میان باغ شکست  چگونه خون به دل  باغبان افتاد  و باغ  باغ پر از گل در آن بهار چه شد ؟  در آن شب بیداد  کدام واقعه در امتداد تکوین بود  که باغ زمزمه عاشقانه برد از یاد  ببین ببین  گل سرخی میان باغ شکفت  به دست خصم تبهکار اگرچه پرپر شد  بسا نوید بهاران دیگری را داد و خصم را آشفت        كسی به سوك نشست  و در مصیبت آن روزهای خوب گریست  كسی نمی داند  كه پشت پنجره آواز كیست می آید  كه كیست می خواند  كسی به سوك نشست  كه سوكوار جوانی ست سوكوار امید  و سوكوار گذشتن و برنگشتن هاست  كسی نمی داند  كه پشت پنجره رودی ست در سیاهی شب  چرا نسیم  چرا آن نسیمروحنواز  میان برگ درختان نمی وزد امشب ؟  همیشه تنهایی در آستانه وحشت  در آستانه تب  كسی سراغ مرا از كسی  نمی گیرد  كه هستیم تنها  در انعكاس صدایی ز دور می آید  و در سیاهی شبها  رسوب خواهد كرد  هنوز می گذرم نیمه های شب در شهر  مگر كه لب بگشاید به خنده پنجرهای  كجاست دست گشاینده ؟  خواب سنگین است  مرا به یاد بیاور  مرا ز یاد مبر  كه  انعكاس صدایم درون شب جاری ست  كسی نمی داند  كه در سیاهی شب دشنه ای ست در پشتم  كه در سیاهی شب خنجری ست در كتفم  مرا ندیدی  دیگر مرا نخواهی دید  كه پشت پنجره سرشار از سیاهی شب  كه پشت پنجره آواز دیگری جاری ست  میان خلوت خاموشی شب دشمن  بخوان زمزمه آواز  سكوت را بشكن  چرا فراموشی ؟  چگونه خاموشی ؟  به گوش خویش مگر بشنویم این آواز  كه عاشقان قدیمی دوباره می خوانند  مرا به نام  ترا به نام  كه نام  نام من و توست  عشق آواز است  مرا به نام بخوان این سكوترابشكن  چرا ؟  كه  زمزمه از آیه های اعجاز است  دریغ و درد كه شرمنده ایم شرمنده  كه هست فرصت آواز و نیست خواننده      به راه باید رفت  و در نشستن با هر که  هر کجا هر وقت  از احتیاط نباید گذشت  که یک دقیقه غفلت  بسا که حاصل آن  سالهای دربدری ست  همیشه می پرسم  من و سرودن محتاط ؟  کنون به دوست  که رخ را ز باده می افروخت  حدیث درد مگویید  که بال شب پره در گرد شعله خواهد سوخت  کنون به دوست بگویید  شراب را بردار  و در سکوت کویری در این شب شفاف  به باغ پسته نگاهی ز روی رحمت کن  به یاد روی که  این جام باده را نوشی  اگر که پسته این شهر خوب خندان است  دهان دختر زیبا تهی ز دندان است  کههر شکسته دندان بهای یک نان است  شراب می نوشی ؟  و مست می نگری نقشهای قالی را ؟  میان پیچ و خم نقشهای هر قالی  چه روزهای جوانی ست خفته در تابوت  شراب می نوشی ؟  به یاد روی که ؟  رویی که از دو دیده تهی ست ؟  به یاد چشم سیاهی کهدیگرش هرگز  توان دیدن نیست ؟  بیا به شهر در آییم  به شهر گشته نهان در میان گرد و غبار  به شهر هر شبش از آسمان درافشانی  و روی گونه طفلان سرشک نورانی  به شهر سر به گریبانی و پریشانی  کنون که شهر دمادم به دست تاراج است  تو جام را بگذار  و تیشه را بردار  چرا ؟  کهریشه این رشد کرده زهرآگین  به تیشه محتاج است        ببند غنچه صفت لب زمانه خونریز است  گل مراد چه جویی سموم پاییز است  سراب حسرت ایام حاصل فرهاد  شراب دلکش شیرین به کام پروز است  لبم به جام و  سرشکم به جام م یلغزد  تهی ز باده و از اشک جام لبریز است  به هر که می نگرم غرق بدگمانیهاست  ز هر که می شنوم داستان پرهیز است  ز لاله زار جهان بوی داغ می آید  به جویبار دود خون چهوحشت انگیز است  همیشه کشور دارا خراب از اسکندر  هماره ملکت جم زیر چنگ چنگیز است  از  آنچه رفت به ما هیچ جای گفتن نیست  چرا ؟  که در پس دیوار گوشها تیز است  کدام نقطه دمی امن می توانی زیست  بهر کجا کهروی آسمان بلاخیز است  چنان شکست زمانه پرم که پندارم  شکنجه های تو بر من محبت آمیز است  من و مضایقه از جان ؟ تو آنچنان خوبی  که پیش پای تو جان  حمید ناچیز است      ز شب هراس مدار این هنوز آغاز است  بیا که پنجره رو به صبحدم باز است  چو آفتاب درخشان چه خوش درخشیدی  طلوع پاک تو در شب قرین اعجاز است  تو  مهربانی خود را نثار من گردان  غلط اگر نکنم آفتاب فیاض است  ز ترکتاز حوادث دمی تغافل کرد  کبوتر دلم از آن به چنگ شهباز است  هزار بار مرا آزمودی و دیدی  حمید در ره ایران هنوز جانباز است      نه نه نه  این هزار مرتبه گفتم نه  دیگر توان نمانده توانایی  در بند بند من  از تاب رفته است  شب با تمام وحشت  خود خواب رفته است  و در تمام این شب تاریک  تاریک چون تفاهم من با تو  انسان افسانه مکرر اندوه و رنج را  تکرار می کند  گفتی  امیدهاست  در نا امید بودن من  اما  این ابر تیره را نم باران نبود و نیست  این ابر تیره را سر باریدن  انسان به جای آب  هرم سراب سوخته می نوشد  گلهای نو شکفته  این لاله های سرخ  گل نیست  خون رسته ز خاک است  باور کن اعتماد  از قلبهای کال  بار رحیل بسته  و مهربانی ما را  خشم و تنفر افزون  از یاد برده است  باورنمی کنی ؟  که حس پاک عاطفه در سینه مرده است    دیگر تبار تیره انسان برای زیست  محتاج قصه های دروغین خویش نیست  ما ذهن پاک کودک معصوم را  با قصه های جن و پری  و  قصرهای نور  آلوده می کنیم  آیا هنوز هم  دلبسته کالسکه زرینی ؟  آیا هنوز هم  در خواب ناز قصر های طلایی را  می بینی ؟      شب مثل شب شریر و سیاه است و پر ز درد  در شب شرارتی است که من گریه می کنم  و صبح بر صداقت من رشک می برد  با خوابهای خاطره خوش  بودم  هر چند خواب خاطره ام تلخ  دیگر تو را به خواب نمی بینم  حتی خیال من  رخساره تو را  از یاد برده است  دیروز طفل خواهرم از روی میز من  تصویر یادبود تو را  ای داد برده است      بعد از تو در شبان تیره و تار من  دیگر چگونه ماه  آوازهای طرح جاری نورش را  تکرار می کند  بعد از تو من چگونه  این  آتش نهفته به جان را  خاموش میکنم ؟  این سینه سوز درد نهان را  بعد از تو من چگونه فراموش می کنم؟  من با امید مهر تو پیوسته زیستم  بعد از تو ؟ این مباد که بعد از تو نیستم  بعد از تو آفتاب سیاه است  دیگر مرا به خلوت خاص تو راه نیست  بعد از تو  در آسمان  زندگیم مهر و ماه نیست  بعد از من آسمان آبی است  آبی مثل همیشه  آبی       می آیم  خسته  از این و آن گسسته  از دشتهای غمزده  از پیش پونه وحشی  بر جو کنارها  و از کنار زمزمه  چشمه سارها  از پیش بیدهای پریشان  از خشم بادها  می آیم  از کوههای سامت  با درههای مغموم  در های و هوی باد  می آیم  با گردباد  ویران کن هرآنچه به چنگش دراوفتاد  ز بنیاد  می آیم با دشنه نشسته دشمن به پشت من  می آیم و به یاد تو می  آرم  افسانه جنون را  آمیزههای آتش و خون را      گفتم بهار  خنده زد و گفت  ای دریغ  دیگر بهار رفته نمی آید  گفتم پرنده ؟  گفت اینجال پرنده نیست  اینجا گلی که باز  کند لب به خنده نیست  گفتم  درون چشم تو دیگر ؟  گفت دیگر نشان ز باده مستی دهنده نیست  اینجا به جز سکوت سکوتی گزنده نیست      اندک نسیمی از سر افسوس  چندان که برگ برگ درختان باغ را  با سوزناک زمزمه ای آشنا کند  خاموشی شگرف  ابهام پر ابهت  دریا را  مغشوش کرده است  ما  چون م اهیان فتاده به دریا  بر آبها رها  با ضربه های موج ز هم دور می شویم  با بازوان باز  امواج آب را  تسخیر می کنیم  مغرور می شویم  اما  ناگه اگر دوباره به هذیان شود دچار  دریای نیلگون  بر  ما چه می رود  چونماهیان فتاده به دریا  بر موجها رها ؟      دیگر زمان زمانه مجنون نیست  فرهاد  در بیستون مراد نمی جوید  زیرا بر آستانه خسرو  بی تیشه ای به دست کنون سر سپرده است  در تلخی تداوم و تکرار لحظه ها  آن شور عشق  عشق به شیرین را  از یاد برده است  تنهاست گردباد بیابان  تنهاست  و آهواندشت  پاکان تشنگان محبت  چه سالهاست  دیگر سراغ مجنون  آن دلشکسته عاشق محزون رام را  از باد و از درخت نمی گیرند  زیرا که خاک خیمه ابن سلام را  خادم ترین و عبدترین خادم  مجنون دلشکسته محزون است  در عصر ما  عصر تضاد عصر شگفتی  لیلی دلاله محبت مجنون است  ای دست من به تیشه توسل جو  تا داستان کهنه فرهاد را  از خاطرات خفته برانگیزی  ای اشتیاق مرگ  در من طلوع کن  من اختتام قصهمجنون رام را  اعلام میکنم      گوی  شب را پگاه نیست  هر سو سکوت هست  سکوتی هراسناک  ای کاش  تا شیشه دریچه این خانه بشکند  سنگی ز دست کودک  کوچه رها شود  ای کاش  دست ستم کشیده به سنگ آشنا شود  من از حصار سخت گذشتم  در آن سوی حصار حصین شادی ست  در آن سوی حصار شور رهایی و آزادی ست  آیا جهان به وسعت فکر ما  آیا جهان به وسعت زندان است؟  دیدم تو را که وسعت روحت را  به دوستاقبانی دلقکها  در آن بهار عمر  غافل ز بازگشت بهاران  گماشتی  آیا جهان به وسعت دلتنگی ست ؟  از آن حصار سخت گذشتم  اما حصار خاطره ها را  این حنظل همیشه به کامم ویران که می تواند ؟  اینک تو رفته ای و نمی دانم  آیا کدام هلهله ات شاد می کند  آیا کدام عاشق  صادق  نام تو را شبانه  در کوچه های شب زده  فریاد می کند  من از حصار تیره گذشتم  دیدم  سیماب صبحگاهی  از سر بلندترین کوهها فرو می ریخت      سفر دوم  هنگام  هنگامه سفر بود  اینک توهمی  کالوده می کند  سرچشمه زلال تفاهم را  ای ‌آفتاب پاک صداقت  در من غروب کن  ای لفظ ها چگونه چنین ساده و صریح  مفهوم دیگری را  با واژه های کاذب مغشوش  تفسیر می کنید ؟  دیگر به آم تفاهم مطلق  هرگز نمی رسیم  و دست آرزو  با این سموم سرد تنفر که می وزد  دیگر سکوفه های عشق و شهامت را  ازشاخسار شوق نمی چیند  افزون شوید بین من و او  گرد غبارهای کدورت  فرسنگها ی فاصله افزونتر  اکنون لبخند خنجری ست  آغشته زهرناک  و اشک اشک دانه تزویر زندگی ست  آیا  هنگام نیست که دیگر  دلاله وقیح  هیزم کش نفاق  این پیر زال رانده وامانده  در  دادگاه عشق  به قصد اعتراف نشیند ؟  یا این جغد شوم سوی عدم بال و پر زند  در عمق اعتکاف نشیند  من شاهد فنای غرور رود  در ژرفنای تشنه مردار  و ناظر وقاحت کفتار بوده ام  کفتار پیر مانده ز تدبیری  و شاهد شهادت شیری  در بند و خسته زنجیری  دیدم  تهدید شور شعله های شهامت را  مرعوب می کند  و همچنان  که سم گرازان تیزرو  رویای پاک باکرگی را  به ذهن برف  منکوب می کند  ای کاش آن حقیقت عریان محض را  هرگز ندیده بودم  دیدم که بی دریغ  با رشته فریب  این رقعه  زندگیم کوک می خورد  داناییم به ناتوانی من افزود  دیدم که آن حقیقتت عریان ز چشم من  مکتوم مانده بود  در زیر چشم باز من  اما همیشه کور  در شهرهای پاک مقدس  در شهرهای دور دیو و فرشته وعده دیدار داشتند  دیدم که رود  رود که یک روز پاک بود  اینک در استحاله سیال خویش  تسلیم محض پهنه مرداب می نمود  کو یک خنده یک تبسم زیبا  یک صوت صادقانه یک آوای بی ریا ؟  آری چه کرد باید  با دسته های خنجر پیدا از آستین  لبخندها فریب  و مهربان صدایی اگر هست در زمین  سوز نوای زمزمه جویبارهاست  آیینه  را به خلوت خود بردم  آیینه روشنایی خود را  در بازتاب صادق این روح خسته دید  اما  تو در درون آینه می بینی  نقش خطوط خسته پیشانی  پیری شکستگی و پریشانی  آیینه ها دروغ نمی گویند  و من  آن قدر صادقم که صداقت را  چون آبهای سرد  گوارا  با شوق در پیاله مسگون صبح نوشیدم  و بیم من همه این بود که مباد  تندیس دستپرور من  در هم شکسته گردد  و بیم من همه این بود که مباد  روزی به ناگه از سرانگشت پرسشی  عریان شود حقیقت تلخی که هیچگاه  پنهان نمانده بود  و بیم داشتم  ویران کند  تمامی ایمان به عشق را  که روزی آن مترسک جالیز  در من نشانده بود  و من  افسوس می خورم که چرا و چگونه چون  آن آفتاب روشن  آن نور جاری جوشان عشق من  در شط خون نشست  در لجه جنون  سفر سوم  هنگام هنگامه سفر بود  من در جنوب نقش جنون دیدم  آمیزه های آتش و خون دیدم  و میل به جنایت  و میل به  جنایت تنها  در جان جانیان خطرناک نیست  از چشم من زبانه کشید آتش  این خشم شعله ور  هنگامه سفر  گهواره فلزی دریایی  می بردم آن زمان  تا ساحل جزیره آغشته با جنون  آنجا برای من  پنداشتی جزیره ممنوع بوده است نه نامسکون  در آن جزیره که  آنجا  شاید که سیب سرخ هشیواری ست  گویا که گاه فرصت بیداری ست  دیدم که آن جزیره  آبشخور شگرف هیولای آهنی ست  آن شب  من مست مست بودم  و میل به جنایت  در عمق جان مضطربم شعله می کشید  ای کاش کور بودم  دیدم شگرف هیولاها  دریای پاک را  آلوده  می کنند  گهواره فلزی دریا ها  می برد این مسافر غمگین خسته را  هنگام بازگشت  آنک جزیره بی من تنهاست  اینک در انحصار هیولاهاست  ای کاش گهواره گور می شد  آنجا طنین خنده و پچ پچ بود  می سخوت جان خسته این عاشق این حسود  دیدم نهنگ را  کامش گشوده طعمه طلب کن  گهواره فلزی ما را تعقیب می کند  گفتم  در کام این نهنگ  شاید که ایمنی ست  آیا  این ترس ذاتی من بود  که آن نهنگ گرسنه دریا  از لقمه لذیذ تنم بی نصیب ماند ؟  می سوختم  در شعله های خشم خروشان خویشتن  دلاله محبت  عفریته پلید به پیری نشسته می دانست  در من توان نماند و شکیبایی  می برد دیو را  تا حجله گاه پاک اهورا  آه  ای جانیان لحظه عصیان  رفاقتی  در من نمانده است نه صبری نه طاقتی  دیدم که دیو بود و فرشته  کز حجله شکسته قانون برون  شدند  اینک نه جلوه ای ز اهورا  اهریمنند هر دو  عفریته پلید به پیری نشسته می خندید  من می گریستم  دیدم پرنده را که ز ساحل پریده بود  دریا تمام شد  آغاز خشکسالی خشکی رسیده بود  در من جنوب  یاد آور جنون و جهالت  یاد آور شکوفه  هشیاری ست  من با بطالت پدرم هرگز  بیعت نمی کنم      سفر چهارم  هنگام  هنگامه سفر  من لول لول بودم  آری ملول بودم  آن مرغ آهنین  در هم شکاف سینه شب  با غرشی شگرف مرا می برد  این لول  یا این ملول رانده ز هر جا را  از شهر زرق و برق  تا شرق  تا سرزمین غربت و ناکامی  تا انهدام ویرانی  این لول  یا این ملول رانده تنها را  که در درون سینه سردش  آوار دردهای گرانبار است  شب بود  آن موکب  سریع که سبقت را  از بادها گرفته مرا می برد  همراه راهیان سفر بودم  با پر گشوده موکب در اوج آسمان  رفتم به سوی شرق  و باچه سرعتی  پنداشتی سریعتر از برق  رفتم سوی مراسم اعدام خویشتن  تا شاهد شهادت خود باشم  شب بود و باز بارش باران نور بود  از چلچراغها  در چلچراغها دیدم  باغی که سبز بود  به زردی نشست  در پاییز  شب بی آفتاب روشن نورانی بود  تا صبحگاه تا سپیده دمان مهمانی بود  و خنده بود پچ پچ بود  تکرار وعده های نهانی بود  دیدم که دوی وحشت  با  توطئه گران به فکر تبانی بود  آن گونه ای که نیز تو دانی بود  شب بود  پاییز بود و سوز سحزگاهان بود  من بودم و سکوت خیابان بود  و روح  روح ساده معصومی  که آخرین دم از نفسش را  در صولت سپیده دمان زد  و هیچ کس  بر مرگ این شهید که من باشم  یک قطره هم سرشک  نیفشاند  جز من که بهت  حتی  حال این سخن نگفته بماند بهتر  تا صولت سپیده دمان در شرق  شب  چون مرغ نیم جانی  پرپر زد  تا  خورشید بامدادی  سرزد  غرنده و خزنده  آن اژدهای ز آهن و پولاد  با سرعتی سریعتر از باد  از شرق تا شهر زرق و برق مرا می  برد  من می گریختم  چون بادها  از پیش بیدهای معلق  از پیش آن حقیقت مطلق  حقیقت مطرود  از آن شبی که روح  آن روح ساده را  در مشهد مقدس  در صولت سپیده دمان  با دستهای خونین  در تیره خاک سپردم  من می گریختم اما من  در خواب رفته بود  در خواب خوف و  خفت  خواب همیشگی  آن اژدهای ز آهن پولاد  غرنده و خزنده و توفان وش  از شرق می گذشت و صفیرش  در شهرهای دیگر  درایستگاهها در قریه در بیابان می پیچید  با طبل بازگشت  من بازگشته بودم  با توطئه گران  که همه تک تک  در پاکی و  اصالتشان بی شک  من هیچ شک و شبهه نمی بردم  و با تمامشان سر یک میز سوپ می خوردم  بدرود  این آخرین سفر بود       در فصل برگ ریز  آمد  دلگیر  چونان غروب غمزده پاییز  و من ملال عظیمش را  در چشمهای سیاهش  خواندم  رفتیم بی هیچ پرسشی و جوابی  وقتی سکوت بود  بعد زمان چه فاصله ای داشت  دیدم که جام جان افق پر شراب بود  من در آن غروب سرد  مغموم و پر ز درد  با واژه سکوت  خواندم سرود زندگیم را  شب می رسید و ماه  زرد و پریده رنگ  می برد  ما را به سوی خلسه نامعلوم  آنگاه عمق وجود خسته ام از درد  با نگاه کاوید  در بند بند سیال سرخ جاری خون را دید  لرزید  بر روی چتر سیاه گیسوی خود را ریخت  آنگاه خیره خیره نگاهش  پرسنده در نگاه من آویخت  پرسید  بی من چگونه ای لول ؟  گفتم ملول  خندید      دیگر برای دیدن او نیست بی گمان  کاین راه صعب را همه شب برخود  هموار می کنم  او مرده است  او مرده است در من و دیگر  وجود او  از یاد رفته است  در من تمام آنهمه شبها و روزها  بر بادرفته است  اینک  من با عصای پیری خود در دست  بر جان خود تمامی این راه سخت را  هموار می کنم  اما برای دیدن او ؟  هرگز  من از مزار عهد جوانی خویشتن  دیدار می کنم  رفتم دیدم  سیماب صبحگاهی  از سربلندترین کوهها  فرومی ریخت      بشکن طلسم حادثه را  بشکن  مهر سکوت از لب خود بردار  منشین به چاهسار فراموشی  بسپار گام خویش به ره  بسپار  تکرار  کن حماسه خود تکرار  چندان سرود سوگ  چه می خوانی ؟  نتوان نشست در دل غم نتوان  از دیده سیل اشک چه می رانی ؟  سهرابمرده راست غمی سنگین  اما  غمی که افکند از پا نیست  برخیز  رخش سرکش خود زین کن  امید نوشداروی تو از کیست ؟  سهرابمردهای و غمت  سنگین  بگذر ز نوشداروی نامردان  چشم وفا و مهر نباید داشت  ای گرد دردمند ز بی دردان  افراسیاب خون سیاوش ریخت  بیژن به دست خصم به چاه افتاد  کو گردی تو ای همه تن خاموش  کو مردی تو ای همه جان ناشاد  اسفندیار را چه کنی تمکین ؟  این پرغرور  مانده به بند من  تیر گزین خود به کمان بگذار  پیکان به چشم خیره سرش بشکن  چاه شغاد مایه مرگ توست  از دست خویش بر تو گزند آید  خویشی که هست مایه مرگ خویش  باید شکست جان و تنش باید  گیرم که آب رفته به جوی آید  با آبروی رفته چه باید کرد ؟  سیماب  صبحگاهی از سربلندترین کوهها فرو می ریخت  برخیز و خواب را  برخیز و باز روشنی آفتاب را       شبی آرام چون دریا بی جنبش  سکون ساکت سنگین سرد شب  مرا در قعر این گرداب بی پایاب می گیرد  دو چشم خسته ام را خواب می گیرد  من  اما دیگر از هر خواب بیزارم  حرامم باد خواب و راحت و شادی  حرامم باد آسایش  من امشب باز بیدارم  میان خواب و بیداری  سمند خاطراتم پای می کوبد  به سوی روزگارکودکی  دوران شور و شادمانیها  خوشا آن روزگار کامرانیها  به چشمم نقش می بندد  زمانی دور همچون هاله ابهام ناپیدا  در آن رویا  به شچم خویش دیدم کودکی آسوده در بستر  منم آن کودک آرام  تهی دل از غم ایام  ز مهر افکنده سایه بر سر من مام  در ان دوران  نه دل پر کین  نه من غمگین  نه شهر این گونه دشمنکام  دریغ از کودکی  آن دوره آرامش و شادی  دریغ از روزگار خوب آزادی  سر آمد روزگار کودکی اینک دراین دوران دراین وادی  نه دیگر مام  نه شهر آرام  دگر هر آشنا بیگانه شد با آشنای خویش  و من بی مام تنها مانده در دشواری ایام  تو اما مادر من مادرناکام  دلت خرم  روانت شاد  که من دست نیازی سوی کس هرگز نخواهم برد  و جز روح تو این روح ز بند آزاد  مرادیگر پناهی نیست دیگر تکیه گاهی نیست  نبودم این چنین تنها  و ما در دل شبهل  برایم داستان می گفت  برایم داستان از روزگار باستان می گفت  و من خاموش  سراپا گوش  و با چشمان خواب آلود در پیکار  نگه بیدار و گوش جان بر آن گفتار  در آن شب مادر من داستان کاوه را می گفت  در آن شب داستان کاوه آن آهنگر آزاده را می گفت       کلاغان سیه  این فوج پیش آهنگ شام تار  فراز شهر با آواز ناهنجار  رسیدند آن زمان چون ابر ظلمت بار  زمین رخت عزای خویش می پوشید  زمان ته مانده های نور را در جام خاک خسته می نوشید  فرو افتاده در طشت افق خورشید  میان طشت خون خورشید می جوشید  سیاهی برگ و پر بگشوده پیچک وار بر دیوار می پیچید  شبانگاهان به گلمیخ زمان  شولای شوم خویش می آویخت  و بر رخسار گیتی رنگهای قیرگون می ریخت  در این تاریکی مرموز شهر بی تپش مدهوش  چراغ کلبه ها خاموش  در این خاموش شب اما  درون کوره آهنگری یک شعله سوزان بود  لب هر در  به روی کوچه ها آهسته وا می شد  و از دهلیز قلب خانه ها با خوف  سراپا واژه انسان رها می شد  هزاران سایه کمرنگ  در  یک کوچه با هم آشنا می شد  طنین می شد صدا می شد  صدای بی صدایی بود و فرمان اهورایی  درون کوره آهنگری آتش فروزان بود  و بررخسار کاوه سایه های شعله می رقصید  غبار راه سال و ماه  نشسته در میان جنگل گیسوی مشگین فام  خطوط چین پیشانیش  نشان از کاروان رفته  ایام  نهاده پای بر سندان  دژم پژمان  پریشان بود  ستمها بر تن و بر جان او رفته  دلش چون آهنی در کوره بیداد ها تفته  از آن رو کان سیه کردار  گجسته اژدهاک پیر دژ رفتار  آن خونخوار  هماره خون گلگون جوانان وطن می خورد  روان کاوه زاین  اندوه می آزرد  اگرچه پیکرش را حسرتی جانکاه می کاهید  درون سینه اش دل ؟  نه  که خورشید محبت گرم می تابید  به قلبش گرچه اندوه فراوان بود  هنوزش با شکست از گشت سال و ماه  فروغ روشنی بخش امید و شوق  در چشمش نمایان بود  در آن میدان  کنار  کارگاه کاوه جنگجو جانباز  فزونی می گرفت آن جمع را هر چند  در آنجا کاوه بر آن جمع جانبازان جنگاور  نگاهی مهربان افکند  اگر چه بیمناک افکند  اگر چه بیمناک از جان یاران بود  همه یاران او بودند  همه یاران با ایمان او بودند  همه در انتظار لحظه فرمان او  بودند  و کاوه  مرد آزاده  سکوت خویش را بشکست و اینسان گفت  گذشته سالهای سال  که دلهامان تهی گشته است از آمال  اجاق آرزو ها کور  چراغ عمرمان بی نور  تن و جانمان اسیر بند  به رغم خویشتن تا چند  دهیم از بهر ماران دو کتف اژدهاک  پیر  سر فرزند  مرا جز قارن این دلبند  نمانده دیگرم فرزند  اگر در جنگ با دشمن  روان او رود از تن  از آن به تا سر او طعمه ماران دوش  اژدهاک دیوخو گردد  شما را تا به چند آخر  نشستن روز و شب اندوه و غم خوردن  شما را تا به کی باید  در این  ظلمت سرا عمری به سربردن  بپا خیزید  کف دستانتان را قبضه شمشیر می باید  کماندارانتان را در کمانها تیر می باید  شما را عزمی اکنون راسخ و پیگیر می باید  شما را این زمان باید  دلی آگاه  همه با همدگر همراه  نترسیدن ز جان خویش  روان گشتن به سوی  دشمن بد کیش  نهادن رو به سوی این دژ دیوان جان آزار  شکستن شیشه نیرنگ  بریدن رشته تزویر  دریدن پرده پندار  اگر مردانه روی آرید و بردارید  از روی زمین از دمشنان آثار  شود بی شک  تن و جانتان ز بند بندگی آزاد دلها شاد  تن از سستی رها سازید  روانها را به مهر اورمزدا آشنا سایزد  از آن ماست پیروزی  درنگی کاوه کرد  آنگاه با لبخند  نگاهی گرم وگیرا بر گروه مردمان افکند  لبش را پرسشی بشکفت  به گرمی گفت با یاران  دراینجا هست آیا کس  که با ما نیست هم پیمان ؟  گروهی  عزمشان راسخ  که اکنون جنگ باید کرد  به خون اهرمن شمشیر را گلرنگ باید کرد  و دامان شرف را پاک از هر ننگ باید کرد  گروهی گرچه اندک  در نگهشان ترس و نومیدی هویدا بود  و در رخسارشان اندیشه تردید پیدا بود  زبانشان زهر می پاشید  زهر یاس و بدبینی  بد اندیشی تهی از مهر میهن قلب ناپاکش  صدا سر داد  ای یاران قضای آسما ست این  همانا نیست جز این سرنوشت ما در این کشور  چه خواهد کرد با گفتار خود کاوه  گروهی را به کشتن می دهد این مرد آهنگر  و تو ای کاوه ای بی دانش و تدبیر  نمی دانی مگر کادین اژدهاک  پیر  به جان پیمان یاری تا ابد با اهرمن دارد  نگیرد حلقه این بندگی از گوش  تا جان در بدن دارد  نمی دانی مگر کاو آرزومند است  زمین هفت کشور را  ز خون مردمان هفت کشور لعلگون سازد  روان در هفت کشور رود خون سازد  تو را که نیست غیر از انتقام خون  فرزندان  نه دردل آرزویی  نی هوای دیگری درسر  چه می گویی دگر اندیشه ات خام است  تو رااینک سزا لعن است و دشنام است  من اینجا درمیان زیج غمها می نشینم در شبان تار  که آخر دیر پاشام سیه را هم سرانجام است  در این ماندن  اگر ننگ است اگر نام است  نمی پویم من  این ره را  که آرامش  نه در رزم است  در بزم است و با جام است  سخنها کار خود می کرد  میان جمع موج افتاد  شدند اندیشه ها سرگشته در گردابی از تردید  سپاه یاس در کار تسلط بود  بر امید  چه باید کرد ؟  گروهی گرم این نجوا  که اکنون نیکتر  مردن  از اینسان زندگی با ننگ و بدنامی به سربردن  گروهی بر سر ایمان خود لرزان  که آری نیک می گوید  کنون این اژدها ی فتنه در خواب است  نشاید خوابش آشفتن  گروهی که به کیش آیند و با فیشی روند  آماده رفتن  که ناگه بانگ گردی از میان انجمن برخاست  جبان  خاموش شرمت باد  صدای گرم و گیرایش  شکست اندیشه تردید  کلامش دلپذیر افتاد  سکونی و سکوتی جمع را بگرفت  نفس در تنگنای سینه ها واماند  که این آوای مردانه  ز نو بر آسمان برخاست  جبان خاموش شرمت باد  تو ای خو کرده با بیداد  سحر با خود پیام  صبح می آرد  لبان یاوه گو بر بند  که پیکان نفاق از چاه لبهات می بارد  اگر صد لشکر از دیو و ددان اژدهاک بد کنش با حیله و ترفند  به قصد ما کمین سازند  من و تو ما اگر گردند  بنیادش براندازند  هراسی در دل ما نیست  ستمهایی که بر ما رفت  از این  افزون نخواهد شد  دگر کی به شود کشور  اگر اکنون نخواهد شد  اگر می ترسی از پیکار  اگر می ترسی از دیوان جان آزار  را بر جنگ دشمن نیست گر آهنگ  تو واین راه تنهایی  که آلوده ست با هر ننگ  نوید ما  امید ماست  امید ماست  که چون صبح  بهاری دلکش و زیباست  اگر پیمان  گجسته اژدهاک دیوخو با اهرمن دارد  برای مردم آزاده گر بند و رسن دارد  دلیران را از این دیوان کجا پرواست  نگهدار دلیران وطن مزداست  میان آن گروه خشمگین این گفتگو افتاد  بلی مزداست  نگهدار دلیران وطن مزدای بی  همتاست  نفاق افکن  ز شرم و بیم رسوایی گریزان شد  و در خیل سیاهیهای شب  از پیش چشم خشمگین خلق پنهان شد  و مردم باز با ایمان راسختر  ز جان و دل به هم پیوسته  با هم یار می گشتند  به جان آماده پیکار می گشتند  کنار کوره آهنگری کاوه  به سرانگشت خود  بستر اشک شوق  آنگه گفت  فری باد و همایون باد  شما را عزم جزم  ای مردم آزاد  به سوی مهر بازآیید  و از آیینه دلها  غبار تیره تردید بزدایید  روانها پاک گردانید  و از جانها نفوذ اهرمن رانید  که می گوید  قضای آسمان است این و دیگرگون  نخواهد شد ؟  قضای آسمانی نیست  اگر مردانه برخیزید  و با دیو ستم جانانه بستیزید  ستمگر خوار و بی مقدار  به پیش عزم مردان و دلیران چون نخواهد شد ؟  نگاه کاوه آنگه چون عقابی بیکران دور را پیمود  دل و جانش در آن دم با اهورا بود  به سوی ‌آسمان دستان  فرا آورد  یاران هم چنین کردند  نیایش با خدای عهد و پیمان میترا آورد  خدای عهد و پیمان میترا پشت و پناهم باش  بر این عهد و براین میثاق  گواهم باش  در این تاریک پر خوف و خطر  خورشید راهم باش  خدای عهد و پیمان میترا دیراست اما زود  مگر سازیم  بنیاد ستم نابود  به نیروی خرد از جای برخیزیم  و با دیو ستم آن سان در ویزیم و  بستیزیم  که تا از بن  بنای اژدهاکی را براندازیم  به دست دوستان از پیکر دشمن  سراندازیم  و طرحی نو دراندازیم  پس آنگه کاوه رویش را  به سوی کوره آهنگری گرداند  زمین با زانوانش آشنا شد  کاوه با مجوا  نیایش را دگر باره چنین برخواند  به دادار خردمندی  که بی مثل است و بی مانند  به نور این روشنی بخش دل و جان و جهان سوگند  که می بندیم امشب از دل و از جان همه پیمان  که چون مهر فروزان از گریبان افق سر بر کشد  تابان  جهانی را ز بند ظلم برهانیم  ز لوث اژدهاک پیر  زمین را پاک گردانیم  سپس برخاست  به نیزه پیش بند چرمی اش افراشت  نگاه او فروغ و فر فرمان داشت  کنون یاران به پا خیزید  و بر پیمان بسته ارج بگزارید  عقاب آسا و بی پروا  به سوی خصم روی آرید  به سوی فتح و پیروزی  به سوی روز بهروزی  زمین و آسمان لرزید  و آن جمعیت انبوه  ز جا جنبید  چونان شیر خشم آگین  یه سان کوره آتشفشان از خشم  جوشان شد  چنان توفان بنیان کن خروشان شد  روانشان شاد  ز بند بندگی آزاد  به سوی بارگاه  اژدهاک پیر با فریاد  غضبشان شیر  به مشت اندر فشرده قبضه شمشیر  و در دلشان شرار عقده های سالیان دیر  و د ر بازویشان نیرو  و در چشمانشان آتش  همه بی تاب و بس سر کش  روان گشتند  به سوی فتح و آزادی  به سوی روز بهروز ی  و بر لبها سرود افتخار آمیز  پیروزی  به روی سنگفرش کوچه سیل خشم  در قلب شب تاری  چو تندآب بهاری پیش می لغزید  و موج خشم برمی کند و از روی زمین می برد  بنای اژدهاکی را  و می آورد  طربناکی و پاکی را  در آن شب از دل و ازجان  به فرمان سپهسالار کاوه مردم ایران  ز دل راندند  نفاق و بندگی و خسته جانی را  و بنشاندند  صفا و صلح و عیش وشادمانی را  نوازش داد باد صبحدم بر قله البرز  درفش کاویانی را      گل خورشید وا می شد  شعاع مهر از خاور  نوید صبحدم میداد  شب تیره سفر می کرد  جهان ازخواب بر می خاست  و خورشید جهان افروز  شکوهش می شکست آنگه  خموشی شبانگاه دژم رفتار  و می آراست  عروس صبح رازیبا  وی می پیراست  جهان را از سیاهیهای زشت اهرمن رخسار  زمین را بوسه زد لبهای مهر آسمان آرا  و برق شادمانیها  به هر بوم و بری رخشید  جهان آن روز می خندید  میان شعله های روشن خورشدی  پیام فتح را با خود از آن ناورد  نسیم صبح می آورد  سمند خستهپای خاطراتم باز می گردید  می دیدم در آن رویا و بیداری  هنوز آرام  کنار بستر من مام  مگر چشم خرد بگشاید و چشم سرم بندد  برایم داستان می گفت  برایم دساتان از روزگار باستان می گفت  سرکشی می فشانم من به یاد مادر ناکام  دریغی دارم از آن روزگاران خوش آغاز  سیه فرجام  هنوز اما  مرا چشم خرد خفته است در خواب گرانباری  دریغا صبح هشیاری  دریغا روز بیداری      كه سهمگین نماید  و ایننیكوست  چون مغز او بدانی  تو رادرست گردد و دلپذیر آید  چون ماران كه از دوش ضحاك  برآمدند  این همه درست آید به نزدیك دانایان و بخردان به معنی  و آن كه دشمن دانش بود این را زشت گرداند  و اندر جهان شگفتتی است  مقدمه شاهنامه ابومنصویری       دیو دیو ؟  آری دیو  این تن افراخته چون کوه بلند  به چه فن آورم او را در بند ؟  من و این ترکش و این تیر و کمان ؟  من و این بازی خرد  من و این دیو گران؟  اگر این تیر رها گشت ز کف  اگر این تیر نیاید به هدف ؟  من و نابودیم آسان آسان  آخرین تیر من از چله گذشت  ترکش من دگر از تیر تهی ست  دوی می آید دیو  دیگر ای بخت سیاهم  به تو امیدی نیست      در‌آسمان آبی  ابر سیاه ولوله بر پا کرد  رگبار اگر کهکرد شکوفان  بر روی سنگفرش خیابان  گلبوته های سرخ  در شهر و در بسط بیابان  بید سپید زردی  برگش را  خواهد سپرد در کف نسیان      پنداشت او قلم  در دستهای مرتعشش  باری عصای حضرت موساست  می گفت  اگر رها کنمش اژدها شود  ماران و موری های  این ساحران  رانده وامانده را  فرو بلعد  می گفت  وز هیبت قلم  فرعون اگر به تخت نلرزد  دیگر جهان ما به چه ارزد ؟  بر کرسی قضا و قدر  قاضی  بنشسته با شکوه خدایان تندخو  تمثیل روزگار قیامت  انگشت اتهام گرفته به سوی او  برخیز  از اتهام خود اینک دفاع کن  این آخرین دفاع  پیش از دفاع زندگیت را وداع کن  می گفت  امان دهید  تا آخرین سپیده  تا آخرین طلوع زندگیم را  نظاره گر شوم  پیش از سپیده دم که فلق در حجاب بود  بر گرد گردنش اثری از طناب بود  و چشمهای بسته او غرق آب بود  در پای چوب دار  هنگام احتضار  از صد گره گرهی نیز وا نشد  موسی نبود او  دردستهای او قلمش اژدها نشد       ای شیر ای نشسته تو غمگین و سوگوار  ای سنگ سرد سخت  تا کی سوار پیکر تو کودکان کوی  یکباره نیز نعره بکش غرشی برآر  تا دیده ام تو را  خاموش بوده ای  در ذهن همگنان  بیگانه بوده ای و فراموش بوده ای  در نو چرا صلابت جنگل نمانده است ؟  در تو کنون مهابت از یاد رفته است  در تو شکوه و شوکت بر بادرفته است  باور کنم هنوز  کز چشم وحش جنگل  هر غرش تو باز ره خواب می زند ؟  باور کنم هنوز  از ترس  خشم تو  شبها پلنگ از سر کوهسار دوردست  دست طلب به دامن مهتاب می زند ؟  از آسمان سربی  یکریز و تند ریزش باران است  از چشم شیر سنگی  خونابه سرشک روان است  ای شیر سنگی ای تو چنین واژگونه بخت  ای سنگ سرد سخت  همدرد تو منم  من نیز در مصیبت تو گریه می  کنم       آه هیهات که در این   برهوت  و اندر این سوخته دشت فرتوت  برگی و باری نیست  چه توانسوز کویری که در آن  از کران تا به کران حتی دیاری  نیست  آری نیست  همتی هست اگر  من و توست  تا در این خشک کویر  از دل سنگ بر آریم آب ی  کسی از غیب نخواهد آمد  در من و توست اگر مردی هست  با تو ام ای دلبند  سوی ابری که نخواهد آمد  و نخواهم بارید  چشم امید مبند  آه  هیهات  چه وقت این برهوت  بر سر هر تاکش  می نشیند یاقوت      كبك بس قهقهه سرداد كه سرو  تیرك تارم افلاكی نیست  كه بر یكسوی نه این نه گنبد  پی ایجاد تن خاكی نیست  ابر بارنده به دریا می گفت  گرنبارم تو  كجا درایی ؟  در دلش خنده كنان دریا گفت  ابر بارنده  تو هم از مایی  غوك از آب برون جست و سرود  هستی چرخ پی هستی ماست  ماهی بركه به آرامی خواند  آب كو  آب چه شد ؟ آب كجاست ؟  اسب غرنده تر از رعد جنوب  شیهه اش دشت تهی را پركرد  خر به خرگاه  به صد عشوه و ناز  سر افراخته در آخور كرد       تو همچون کوه مغروری  صفای روح پاکت را  میان آسمان صاف باید دید  دلت آیینه ای زیباست  نه بر آن نقش زنگاری  تو همچون اسب خود  چالاک و نیرومند  کبوتروار و چابک می پری آری  به هنگام فرود خویش  عقاب خشمگین را یاد می آری  تو مرد کوه  مرد دشت  مرد جنگل و رودی  نه پروایت ز خشم رعد یا توفان  نه در دل بیمت از برق است  یا باران  تو فرزند صعوبتهای کهساری  به گاه رامشت  رامشگری چالاک  به گاه رزم گردی جنگجو  در جنگ سالاری  تو فرزند برومند امید ایل  ایل چابک خویشی  تو امید دل فرخنده گلناری  تو باید عشق رخ گلنار شیدایی  تو او را دوست می داری  تو او را  او تو را اما چه باید کرد با این بخت بد  باری  کنونت دشمنی بس ناجوانمردانه با نیرنگ  تو را خواند برای جنگ  تو مرد کوه  مردد شت  مرد جنگل و رودی  اگر بازوی مردانه ی تو در پیکار می چنگد  مترس از جنگ  مترس از مرگ  که بعد از مرگ تو گلنار می جنگد      دشتها آلوده ست  در لجنزار گل لاله نخواهد رویید  در هوای عفن آواز پرستو به چه کارت آید ؟  فکر نان باید کرد  و هوایی که در آن  نفسی تازه  کنیم  گل گندم خوب است  گل خوبی زیباست  ای دریغا که همه مزرعه دلها را  علف هرزه کین پوشانده ست  هیچکس فکر نکرد  که در آبادی ویران شده دیگر نان نیست  و همه مردم شهر  بانگ برداشته اند  که چرا سیمان نیست  و کسی فکر نکرد  که چرا ایمان نیست  و  زمانی شده است  که به غیر از انسان  هیچ چیز ارزان نیست       این مرد خودپرست  این دیو این رها شده از بند  مست مست  استاده روبه روی من و خیره در منست  گفتم به خویشتن  آیا توان رستنم از این نگاه  هست ؟  مشتی زدم به سینه او  ناگهان دریغ  آیینه تمام قد رو به رو شکست      در اوج شادمانی  در قله غرور  در بهترین دقایق این عمر نابپای  در لذت نوازش برگ و نسیم صبح  در لحظه نهایت نسیان رنجها  در لحظه ای که ذهن وی از  یاد برده است  خوف تگرگ را  کز شاخسار باغ جدا کرده برگ را  ناگاه  غرنده تر ز رعد و شتابنده تر ز برق  احساس می کند  چون پتک جانگدازی این پیک مرگ را      من به مهمانی خون می رفتم  و پسرهایم را  پیش چشمم قربانی می کردند  من ولی خنده کنان می گفتم  خون سرخ پسرانم زیباست  آی ساقی ساقی ساقی  خون پسرم را در جانم بریز  امشب از آن شبهاست  پسرانم پسرانم بهخدا  پدر پیر شما می خنند  آن که یک عمر گریست  بگذارید که با خون شما مست کند  و بخندد و بخواند  ساقی  بیش از این با دل و جانم مستیز  خون سرخ پسرانم را در جانم بریز      دریانوردهامان کو ؟  دریانوردها  مردان حادثه آن خوابگردها  در خواب خفته اند  با این نهنگهای عظیم  این نهنگها  آخر چه کرد بایست  مردان حادثه دریانوردها  در خواب خفته اند  در آبهای خواب  با خوابهای آب  با موجهای مد  با موجهای قد کشیده به دریای التهاب  هنگام خواب نسیت  دریانوردهامان  در خواب خفته اند  در خواب آبهای گران  آب خوابها  از  سوی هرکرانه به پرواز در فراز  شط شهابها  و بر فراز کشتی گمکرده راه خویش  خیل عقابها  دریانوردهامان  مغروق خوابها  باری کدام مد  هنگامه نبرد  از خوابهای سنگین  دریانوردهامان را بیرون می آورند ؟      چون باز برکشید سر از پشت کوهسار  هنگام صبح جام بلورین آفتاب  آن گرد تک سوار  غرق سلیح گشت و به میدان جنگ رفت  تا بسترد ز نام وطن گرد ننگ رفت  دشتی سپاه چشم بهراهش در انتظار  آید اگر سوار  پیروزی است و  فتح  شادی و افتخار  گر برنگردد ؟  آه  چه فریاد و شیون است  تا دوردست ملک لگد کوب دشمن است  خورشید سر نهاد بهبالین کوهسار  آهنگ خواب داشت  تا آید آن وسار  دشتی سپاه  چشم براهش درانتظار  ناگاه  برخاست گرد راه  از دوردست دشت میان غبار راه  آمد سوی سپاه  یک اسب بی قرار  یک اسب بی سوار      در جستجوی انصاف  تا پشت کوه قاف  سفر کردم  معدوم بود  آنچه گمان کردم  مکتوم مانده است  اما مروت این گهر نایاب  یالامحاله  کمیاب  در هر کتاب  گر چه کتابی نیست  منسوخ گشته بود  و کاخ عدل  از جور بانیان ستم کوخ گشته بود  ایمان مگر به معجزه می ماند  ورنه به روی هیچ جز هیچ  هیچ بنایی را  بنیان نمی توان کرد  این معجزه ست معجزه ایمان  که ایمان را  با صد هزار ترفند  ویران نمی توان کرد      زندگی چون جمله هایی بود بی   پایان  سربهای داغ  نقطه ای در انتهای سطرهایی مختصر بودند  قلبها با قلبها نا آشنایی داشت  دستها با دستها  بیگانه تر بودند  در شب طولانی سنگین  کورمالان گرچه یاران در سفر بودند  سخت از هم بی خبر بودند  از دورویی های بی پروا  وز نگاه سرد گستاخانه بی شرم این و آن  آن و این در ‌آتش عصیان و خشمی شعله ور بودند  نی امیدی بود  نه نویدی بود  نه به  سر شوری  نه در دل اشتیاقی بود  و لبان رازداران  در خطر بودند  دلهره  اندوه  نشئه مرفین ذلت بار  وفساد و شهوت تند جوانی  جلوه گر بودند  در شبی اینگونه جانفرسا  در شبی این گونه ذلت بار  مردم آزاده بیدار  چشم بر راه سحر  بودند      غرور من که به ملک سخن خدایی کرد  دریغ در طلب آشنایی با تو  وفا و عشق تو را  چون گدا  گدایی کرد      دختری استاده بر درگاه  چشم او بر راه  در میان عابران چشم انتظار مرد خود مانده ست  چشم بر می گیرد از ره  باز  می دهد تا دوردست جاده  مرغ دیده را پرواز  از نبرد آنان که برگشتند  گفته اند  او بازخواهد گشت  لیک در دل با خود این گویند  صد افسوس  بر فراز بام این خانه  روح او سرگرم در پرواز خواهد گشت  جاده از هر عابری خالی ست  شب هم از نیمه گذشته ست و کسی در جاده پیدا نیست  باز  فردا  دخترک استاده بر درگاه  چشم او برراه      بال و پر ریخته مرغم به قفس  تا گشایم پرو بال  تا بگویم کهدر این تنگ قفس  چه به مرغان چمن می گذرد  رخصت آوازم نیست      كودك خواهر من  نونهالی ست كه من می بینم  می كشد قد چو یكی ساقه سبز گیاه  او چه داند كهچرا  باغ بی برگ و گیاه  از درختان  تنومند تهی ست  او به من می گوید  چه كسی با تبر انداخته است  این درختان را بی رحمانه  او به من می گوید  باز در باغ درختان تنومند و قوی خواهد رست ؟  من باو می گویم  من نهالی بودم  كه مرا محنت بی آبی در خود  افسرد  می توانی فردا  توتنومند  درختی باشی  او نمی داند اما  ریشه را با تیشه  صحبت از الفت نیست  كودك خواهر من  نو نهالی ست كه در حال برآورد شدن است  من باو می خواهم  سخت هشدار دهم می ترسم  هیبت تیشه اش افسرده كند  كودك خواهر من  غرق در بی خبری ست      در کوههای مغرب  خورشید تفته بود  باریده بود بارانی  ابری که رفته بود  هنگامه جنون بود  از انعکاس شعله خورشید در غروب  زاینده رود غرقه به خون بود  در بیشه های آن طرف رود  نجوای باد و بید  وز لابلای برگ چناران دیرسال  جز نیزه های نور نمی تابید  و سوت کارخانه  یعنی کهوقت کار شبانه  آغاز می شود  آنجا که رنج هست  ولی دسترنج نیست  اینجا من این نشسته سر به گریبان  این رود این یهودی سرگردان  با من چه قصه ها  پر غصه قصه ها  از کوه دشت قریه  تا شهر باستانی  وز مردم نجیب سپاهانی گوید  چهدستهای غرقه به خونی را  این رود شسته است  من با دل شکسته  آیینه به گرد نشسته هنوز هم  گستردگی بستر این رود  خسته را  تا دوردست بیشه آن سوی رود می بینم  خواهد زدود رود  آیا غبار از دل غمگینم  رود  آیینه تمام نمایی ز زندگی ست  وقتی که آب تا دل مرداب می رود  یعنی به گاوخونی دیگر بای همیشه  در خواب می رود  از شاهراه پل  از کارخانه کارگران می آییند  با چرخهایشان همه دلمرده و پکر  چونان که فوج فوج کبوتر  با لهجه های شیرین  شیرین تر از شکر  با طعنه های تلخ  با طعن جانشکر  با حرفهایشان که  چه رنجی بود  با طعنه هایشان که  چه گنجی داشت ؟  خورشید خفته است و شب آغاز می شود  کان می فروش پل  باز می شود      پشت شهزاده قاجارشکست  چون سر کیز به اجبار نشست  سند صلح به امضای تزار  و قاجار  گشت مکتوب و سر ایران را  هیفده شهر  بهین  شهرستان را  به یک امضا ز تن مام وطن برکندند  شاهزاده سوی شاه  با دل و جان پریشان آمد  سوی تهران آمد  حیرتش گشت فزون  شور و غوغایی دید  همه جا جشن و چراغانی بود  سخن از فتحی ایرانی بود  شاه قاجار نشسته بر تخت  شاعران وقاد  یا نه  جمله قواد  فتحنامه به کف از فتح سخن می گفتند  تهنیتها به شه و مام وطن می گفتند  دل شهزاده شکست  صبحگاهان از غم  دیده بر دنیا بست      چه اندوهگینند زنهای بنشسته هر عصر  در کوچه بر صفه خانه هاشان  چهغمگین و خاموشوارند  در این فرط نومیدی محض  سر مویی امید در سینه دارند  که شاید نه  باید  بر او بازگردد همه حاطراتش  که زایل شده شاید از او  در آن دود و آتش  در آن بیکران دشت تشویش دشت مشوش  چه اندوهگینند و خاموش چشم انتظارند  زنانی که دیگر امیدی ندارند       آخرین حرف این است  زندگی شیرین است  خود از اینروست اگر می گویم  پایمردی بکنیم  پیش از آنکه سر ما بر سر دار آرد خصم  ما بکوبیم سر  خصم به سنگ  وین تبهکاران را  بر سر دار بسازیم آونگ      پنداشتم که آینهای  بگرفته ام برابر یاران خودپسند  تا هیات غریب به خون درنشسته را  نظاره گر شوند  وهنی عظیم بود  آنان به عمد  پلک به هم برنمی زدند  و ز دستهایشان  همه تا مرفق  در خون دوستان موافق فرو شده  گویی جویی ز خون تازه فرو می ریخت  از خویشتن به تنگ  وزهیات غریب فراموش گشته شان  آنک ز پای تا به سر  آیینه غرق ننگ  گفتم  این است آینه  یک لحظه بنگرید  خود را درون آینه ها یادآورید  دیدم که تشنگانند  باری به خون هرکه و حتی  به خون خویش  وز ترسشان برآمد فریادم از نهاد  از بیم جان ز دست من آیینه اوفتاد  دیدم درآینه ی پریش  هر یک هزار تن شده بودند  خونخوار تر ز پیش  بر خون خویشتن  شده بودند      تا مگر شیشه این کاخ به هم درشکند  تا مگر ولوله افتد به دل قصر سکوت  دست در حسرت سنگ  سنگ در آرزوی پرواز است       محبوب خوب من  من عازم نبردم  گفتی وداع ؟  هرگز  دشمن وداع آخر خود را  بایست کرده باشد  من از نبرد پیش تو بر  می گردم      گفتید : نشنوید و نبینید  گفتیم ما به چشم  گفتید : منکر به فهم خویش شوید و شعور خویش  گفتیم : دشوار حالتی ست ولی چشم  دیدم اینک شما ز ما  باری توقع عاشق بودن و دوست داشتن دارید  آری شما که روی ز سنگ  آری شما که دل از آهن دارید      غروری ست در من  که هر صبح  عقابان پروازشان سینه آسمانها  درودی شگفتانه گویند بر من  غروری ست در من  که آن کوه ستوار سر  سوده بر آسمان را  که سیل سیه مست ویران کن خانمان را  کند غرق حیرانی و بهت بسیار  غروری ست در من  پدیدار  که از شوکتش چشم شاهین به وحشت درافتد  که هر شیر شرزه  به هر بیشه از شوکت خشم من مضطر افتد  غروری ست در من  نه  دیوی ست اینجا  درون دل من  نه  گویی که آمیخته ست آخشیج خبائث به آب و گل من  غروری ست در من  مرا عاقبت این غرورم به خاک سیه می نشاند  مرا چون پلنگان مغرور  شبی از فراز یکی قله کوه  به رفاترین ژرفی دره ای می کشاند  غروری ست در من  که یک شب به من شربت مرگ را می  چشاند  غروری ست در من       کاوه آهنگر می گوید  با نگاهی گویا  با لبانی خاموش  قصر ضحاک هنوز آباد است  تو به ویرانی این کاخ بکوش      كران تا كرانش كویری  نه  بل هول زای  گیاهی نه در آن  به هر جای روییده خاری  در آنجاست یك توده پوسیده فرسوده  استخوانی  نشانی ز اسبی ست وامانده و از سواری       گفتم هنوز هم  در جنگل بزرگ  نشمرده ایم برگ درختان سبز را  غافل که برگها  هر یک نشانه ای ز شهیذی ست در جهان  و هر درخت دار  هر دار  در کمین انسان پایدار      1- بیرون شد  بی هیچ شک و شیهه و تردید  بی گمان  تاکید می کنم  بی هیچ شک و شبهه و تردید بی گمان  مثل بخار آب  شاید سبکتر از  آن  از پیکرم جدا شده بودم  جسمم هنوز خفته به بستر  بر عادت شبانه گرفته به پیش چشم  دستم کتاب را  شاید به چشم خسته من آشنا کند  رویای خواب را  آری بخار بر شده از تن  یعنی من  از جسم خود جدا شده بودم  از قید تن رها شده بودم  رفتم برون  ز پنجره چون نور  گشتم ز خانه خود دور دور دور  دیوار و در  درخت  حتی ز شهر تهران  زین شهر پایتخت گذشتم  از قلب سنگواره ستوار کوه سخت گذشتم  اینجا بدون حرف بیابان بود  پوشیده غرق برف بیابان بود  شب بود و ماه بود چه تابان بود  یک لحظه  فکر کردم  شاید که مرده ام من  گفتم اگر که مردن این است  چه شیرین است  وز هیچ جا و هیچ کسم دیگر  پروانداشت خاطر  حتی ز خود رها شد بودم  در خویشتن خدا شده بودم  بی هیچ بال و پر پرواز کرده بودم  سیری شگفت را  آغاز کرده بودم  بر کام من  زمان و مکان می گشت  سیر جهان به خواهش جان می گشت  وز شوق انتخاب شدم حیران  خواهم کنون کدام مکان ؟  چه عصر و چه زمان ؟  آزادی گزینش  با من بود  در سینه آرزوی دیدار آفرینش با من بود      2- آفرینش  تاریک تار تار  تار تار  تاریک تا نهایت تاریکی  سمتور در تمامت تاریکی  و تیک تاک تیک  نازک و باریک  تیک تیک  کم کم و کم کم  و تیک تاک درهم و مبهم  و تاک تاک مبهم و درهم  تکرار تیک تاک  دمادم  و باز باز  واژه شد آغاز  آغاز گشت راز  و راز باز شد و باز راز شد  وز اصطکاک واژه و تاریکی  نوری نه نار شید  چونان جرقه ای نه جرقه  در  دوردست ذهن درخشید  وز چنبر تنیده پر پیچ پیچ پیچ  هستی رهاند گوهر خود را ز بند هیچ  در قلب تیره تاریکان  در مرکز عدم  نشانه غم آن نور  نقش سرور بود  و تیرگی و تاری و ظلمت  از نور دور بود  آن نور واژه بود  تیک تاک واژه در تراکم و ترکیب می فزود  و سیطره ی تسلط خود را  بر بود و بر نبود اعمال می نمود  آن نور بود توانستن  نشات گرفته بود ز دانستن  شایستن از برای بودن و بایستن  وز ملتقای ظلمت و بی داد  وز بطن نیستی  هستی نور گوهر خود را بروز داد  آن رسته آن رهیده بی مامن  آن روشنای  روشن نی نار نور بود  و نور هر چه را  چونان که تیرگی تار تار را  و تیک تاک درهم تکرار را  ناگفته باش بود  آن سان که نار را  ناگفته باش بود  و نار  با شعله های درهم پیچان  آتش فکنده در دل تاریکان  باری هنوز روز  مکتوم مانده بود  و  نار سایههای روشن خود را  در تیرگی شوم به هر سو کشانده بود  وز نار اخگری  گردنده گرد خویش  شعله پیچان شد  ناکرده نور نوز  اراده  گردنده شعله شکل پذیرفته شخص شیطان شد  و شکر گفت بودن خود را  وقف ستایش رحمان نبودن خود را  و نار ز آفریده خود  نور  مشکور گشت و شاکر سبحان شد  ممنون ز خلق خود ز خالق منان شد  مشعوف شد ز خلقت خود خالق  در کار خلق ئیل فراوان شد  وز جبرییل و حضرت میکاییل  چندان فرشتگان مقرب بیاقرید  تا ختمشان رسید به عزراییل  آنگه بهشت را  جولانگه فریشتگان نکو نهاد  بنیاد برنهاد  بر مسند خدایی خود نور تکیه داد  وز کار خلق لحظه ای آن لحظه آرمید  و لمحه ای لمید  آنگه جهان و جمله جهان را بیافرید      رنج بسیار برده ایم از جنگ  رنجها بی ثمر نمی گردد  می رسد روزهای بهروزی  دیگر از این بتر نمی گردد  داغ بسیار هست بر دلها  داغها بیشتر نمی گردند  می رسد روزهای پرشوری  شورهایی که شر نمی گردند  لیکن افسوس کاین شهیدانند  رفتگانی که بر نمی گردند      روزگاری رفت و مردی   برنخاست  زین خراب آباد گردی برنخاست  دشمنان را دشمنی پیدا نشد  دوستان را همنبردی برنخاست  هر که چون من گرمخویی پیشه  کرد  از دلش جز آه سردی برنخاست  صد ندا دادیم دشمن سر رسید  از میان جمع فردی برنخاست  درد از درمان گذشت و هیچ کس  از پی درمان دردی برنخاست  در ره آزادگی از جان حمید  چون مصدق رهنوردی برنخاست       آن توفان و آن سیلابها  کم کم آرامش گرفتند آبها  غیر از آن قومی که شد کشتی نشین  شد تهی از آدمی روی زمین  عاقبت کشتی به ساخل در نشست  نوح با یاران خویش از ورطه رست  زندگی بالندگی از سر گرفت  زندگانی جلوه ای دیگر گرفت  بگذرد تا زندگان هر کس پی کار فتاد  خاک شد گل گل چو خشت خام شد  خشت روی خشت پی تا بام شد  نوح را هم افتادش کار گل  کار گل را برگزید از جان و دل  ساخت از گل کوزه هایی چند نوح  داشت با آن کوزه ها پیوند نوح  تا که روزی یک ملک با احترام  نوح را آورد از حق این پیام  گفت : باید ک.زه ها را بشکنی  نوح در پاسخ هراسان گفت : نی  کوزه ها را ساختم با دست خویش  بشکنم گر کوزه دل گردد پریش  نیشتر گر کس به قلبم بر زند  نیکتر تا کوزه ها را  بشکند  بار دیگر آن ملک مد فرود  در سرای نوح گفت او را درود  کفت : حق گفتت که ای نوح نبی  چون تو جنباندی به سوی ما لبی  خواستی تا شویم از این چرخ پیر  منکران را از صغیر و کبیر  من فرستادم بسی توفان و سیل  بندگان را غرق کردم خیل خیل  خواستم چون بشکنی کوزه  ی گلت  کوزه بشکستن بسی شد مشکلت ؟  پس چه سان بی اعتنا بر جان خلق  خواستی تا بر کنم بنیان خلق ؟  خود جهان از زندگان آکندمی  پس چو گفتی بیخشان برکندمی  آن که خود یک کوزه را مشکل شکست  این چنین آسان جهانی دل شکست ؟  آن که را اندیشه ای همچون تو نیست  نیست در روی زمینش حق زیست ؟  نوح گریان سوی کوزه برد دست  کوزه ها بر سنگ نی بر سر شکست      آه چه شام تیره ای از چه سحر نمی شود  دیو سیاه شب چرا جای دگر نمی شود  سقف سیاه آسمان سودئه شده ست از اختران  ماه چه ماه آهنی اینکه قمر نمی شود  وای ز دشت ارغوان ریخته خون هر جوان  چشم یکی به ماتم اینهمه تر نمی شود  مادر داغدار من طعنه تهنیت شنو  بهر تو طعن و تسلیت گرچه پسر نمی شود  کودک بینوای من گریه مکن برای من  گر چه کسی به جای من بر تو پدر نمی شود  باغ ز گل تهی شده بلبل زار را بگو  از چه ز بانک  زاغها گوش تو کر نمی شود  ای تو بهار و باغ من چشم من و چراغ من  بی همه گان به سر شود  بی تو به سر نمی شود      نفرینتان به جان من  او را رها کنید  نفرین اگر به دامن او گیرد  نرسم خدا نکرده بمیرد  از ما دوتن به یکی اکتفا کنید  او را رها  کنید      دل وحشت زده در سینه من می لرزید  دست من ضربه به دیوار زندان کوبید  آی همسایه زندانی من  ضربه دست مرا پاسخ گوی  صربه دست مرا پاسخ نیست  تا به کی باید تنها تنها  وندر این زندان زیست  ضربه هر چند به دیوار فرو کوبیدم  پاسخی نشنیدم  سال ها رفت کهمن  کرده ام با غم تنهایی خو  دیگر از پاسخ خود نومیدم  راستی هان  چه صدایی آمد ؟  ضربه ای کوفت به دیواره زندان دستی ؟  ضربه می  کوبد همسایه زندانی من  پاسخی می جوید  دیده را می بندم  در دل از وحشت تنهایی او می خندم      آن روز با تو بودم  امروز بی توام  آن روز که با تو بودم  بی تو بودم  امروز که بی توام با توام      بر آستانه در گرد مرگ می بارید  از آسمان شب زده در شب  تگرگ می بارید  و از تمام درختان بید  با وزش باد  برگ می بارید  که آن تناور تاریخ  تا بهاران رفت  به جاودان پیوست  و بازوان بلندش  که نام نامی او راهمیشه با خود داشت  به جان پیوست  به بیکران پیوست      غریو هیاهوگر  به باغها پیچید  و کوچه باغ پر از برگهای زرد سرگردان شد  و خاک باغ در انبوه برگهای خزان دیده محو گشت  پنهان شد  و باد برگ  درختان باغ را پیراست  درخت عریان شد       در آن دقایق پر اضطراب پر تشویش  رها ز شاخه بر امواج بادها می رفت  به رودها پیوست  و روی رود روان رفت برگ  مرگ اندیش  به رود زمزمه  گر گوش کن که می خواند  سرود رفتن و رفتن و برنگشتنها      با سروهای سبز جوان در شهر  از روز پیش وعده دیدار داشتم  دیوانگی ست  نیست ؟  اینک تو نیستی که ببینی  با هر جوانه خنجر  فریادی ست  افسوس  خاموش گشته در من  آن پر شکوه شعله خشم ستاره سوز  ای خوبتربیا  این شعله نهفته به دهلیز سینه را  چون آتش مقدس زردشت برفروز  ای خوبتر بیا  که محنت برادر من غرق در الم  کوهی ست بر دلم  گفتی که  آفتاب طلوعی  دوباره خواهد کرد  اینک امید من تو بگو آفتاب کو ؟  در خلوت شبانه این شهر مرده وار  هشدار گام به آهشتگی گذار  اینجا طنین گام تو آغاز دشمنی ست  یک دست با تو نه  یک دست با تو نیست  دیدم امید من برخسات  خشمناک  خندید  ندید و خیل خوف  در  خلوت شبانه من موج می گرفت  با هق هق گریستن من  دیدم طنین خنده او اوج می گرفت  افروخت مشعلی  شب را به نور شعله منور ساخت  و پشت پلک پنجره ها داد بر کشید  از پشت پلکتان بتکانید  گرد فرون مانده به مژگان را  فریاد کرد و گفت  ای چشمهایتان  خورشید زندگی  خورشید از سراچه چشم شما شکفت  اما  یک پنجره گشوده نشد  یک پلک چشم نیز  و راه  راهی نه جز ادامه اندوه  و خیل خواب خستگی و رخوت  افتاده روی پلک کسان چون کوه      امشب  خاک کدام میکده از اشک چشم من  نمناک می شود ؟  و جام چندمین  از دست من نثاره خاک می شود ؟  ای دوست در دشتهای باز  اسب سپید خاطره ات را هی کن  اینجا  تا چشم کار می کند آواز بی بری ست  در دشت زندگانی ما  حتی  حوا فریب دانه گندم نیست  من با کدام امید ؟  من بر کدام دشت بتازم ؟  مرغان خسته بال  خو کرده با ملال  افسانه حیات نمی گویند  و آهوان  مانده به بند  از کس ره گریز نمی جویند  دیوار زانوان من اکنون  سدی ست  در پیش سیل حادثه اما  این سوی زانوان من از اشک چشمها  سیلی ست سهمناک  این لحظه لحظه های ملال آور  ترجیع بند یک نفس اضطرابهاست  افسانه ای ست آغاز  انجام قصه ای  اینجا نگاه کن که نه آغازی  اینجا نگاه کن که نه انجامی ست  این یک دو روزه زیستن با هزار درد  الحق که سخت مایه بدنامی ست       ای تشنه کام پیوسته در تلاش چه هستی ؟ نام  دیگر زمین محبت خود را  از نسل ما سلاله پاکان گرفته است  مردی که رستگاری خود را  با روزه های صمت  در طول سالیان به ریاضت  می ساخت  با من یک پیاله می  هفتاد سال طاعت خود را باخت  وقتی که سخت سخره گرفتند پاکبازان را  من مثل برکشیده حصاری  بر پای ایستادم و خواندم  سادهترین ترانه پاکی را  امشب امید رفته ز دستم  با  من به یک پیاله محبت کن  من  از نسل از سلاله پاکانم  من عاشق قدیمی ایرانم      دیدم صدای هلهله هایی که آشنا  می خواندم به جاده پیکار زندگی  گفتم نفیر نی لبک من  آواز مردم است  گفتم که واژههای تراویده  از وجود  دمساز مردم است  اما  این گوژپشت رنج کشیده  یعنی من  این ز خویش بریده  آ?ا ز نو ترانه از یاد رفته را  آغاز می کند ؟  این مرغ پر شکسته به کنج قفس اسیر  آیا دوباره از قفس سرد عمر سوز  پرواز می کند؟      ای کاش انفجار  فرجام اگرچه تلخ  ما مومنان ساحت نومیدی  نومید و بی شهامت  حتی شهامتی نه  که نوشیم شوکران  در  برزخ زمین  آونگ لحظه های زمانیم  اینجا کهمرز مرز گزینش بود  آیا کسی فرمان انهدام مرا می خواند ؟  فریاد می زنم نه صدایی  بر من نه پاسخی نه پیامی  تردید بود و من  این تلخوش شرنگ شماتت را  قطره قطره  باری به جام کردم و نوشیدم  دیدم که می  جوند  دیوار اعتماد مرا موریانه ها  اینک من آن عمارت از پای بست ویرانم  آیا دوباره بازنخواهی گشت ؟  نمی دانم       هر چند  شب با تمام توش و توان و طلابتش  بر سرزمین تب زده آویخت  دیدم  سیماب صبحگاهی  از سر بلندترین کوهها  فرو می ریخت  گفتم  امید من  برخیز وخواب را  برخیز و باز روشنی آفتاب را      زان لحظه که دیده بر رخت واکردم  دل دادم و شعر عشق انشا کردم  نی نی غلطم کجا سرودم شعری  تو شعر سرودی و من امضا کردم  خوب یا بد تو مرا  ساخته ای  تو مرا صیقلی کرده و پرداخته ای      این عشق ماندنی  این شعر بودنی  این لحظه های با تو نشستن  سرودنی ست  این لحظه های ناب  در لحظه های بی خودی و مستی  شعر بلند حافظ  تو شنودنی ست  این سر نه مست باده  این سر که مست مست دو چشم سیاه توست  اینک به خاک پای تو می سایم  کاین سر به خاک پای تو با شوق سودنی ست  تنها تو را ستودم  آنسان ستودمت که بدانند مردمان  محبوب من به سان خدایان ستودنی ست  من پاکباز  عاشقم از عاشقان تو  با مرگ آزمای  با مرگ اگر که شیوه تو آزمودنی ست  این تیره روزگار  در پرده غبار دلم را فروگرفت  تنها به خنده  یا به شکر خنده های تو  گرد و غبار از دل تنگم زدودنی ست  در روزگار هر که ندزدید مفت باخت  من نیز می ربایم  اما چه ؟  بوسه بوسه از آن لب ربودنی ست  تنها تویی که بود و نمودت یگانه بود  غیر از تو هر که بود هر آنچه نمود نیست  بگشای در به روی من و عهد عشق بند  کاین عهد بستنی این در گشودنی ست  این شعر خواندنی  این شعر ماندنی  این شور بودنی  این لحظه های پرشور  این لحظه های ناب  این لحظه های با تو نشستن  سرودنی ست      من مرگ نور را  باور نمی کنم  و مرگ عشقهای قدیمی را  مرگ گل همیشه بهاری که می شکفت  در قلبهای ملتهب ما  مانند  ذره ذره مشتاق  پرواز را به جانب خورشید  آغاز کرده بودم  با این پرشکسته  تا آشیان نور  پرواز کرده بودم  من با چه شور و شوق  تصویر جاودانه آن عشق پاک را  در خویش داشتم  اینک منم نشسته به ویرانسرای غم  اینک منم گسسته ز خورشید و نور و عشق  در قلب من نشسته زمستان در پا  من را نشانده اند  من را به قعر دره بی نام و بی نشان  با سر کشانده اند  بر دست و پای من  زنجیر و کند نیست  اما درون سینه من  زخمی ست در نهان  شعری ؟  نه  آتشی ست  این ناسروده در دلم  این موج  اضطراب  ما مانده ام ز پا  ولی آن دورها هنوز  نوری ست شعله ای ست  خورشید روشنی ست  که می خواندم مدام  اینجا درون سینه من زخم کهنه ای ست  که می کاهد مدام  با رشک نوبهار بگویید  زین قعر دره مانده خبر دارد  یا روز و روزگاری  بر عاشق شکسته  گذر دارد ؟       مگر آن خوشه گندم  مگر سنبل مگر نسرین تو را دیدند  که سر خم کرده خندیدند  مگر بستان شمیم گیسوانت را  چو آب چشمه ساران روان  نوشید  مگر گلهای سرخ باغ ریگ آباد  در عطر تن غوطه ور گشتند  که سرنشناس و پا نشناس  از خود بی خبر گشتند  مگر دست سپید تو  تن سبز چناران بلند باغ حیدر را نوازش کرد  که می شنگند و می رقصند و می خندند  مگر ناگاه  نسیم سرد گستاخ از سر زلفت  چه می  گویی ؟  تو و انکار ؟  تو را بر این وقاحتها که عادت داد ؟  صدای بوسه را حتی  درخت تاک قد خم کرده بستان شهادت داد  مگر دیوار حاشا تا کجا تا چند ؟  خدا داند که شاید خاک این بستان  هزاران صد هزاران بوسه بر پای تو  دیگر اختیارم نیست  توانم نیست  تابم  نیست  به خود می پیچم از این رشک  اما خنده بر لب با تو گویم  اضطرابم نیست  مگر دیگر من و این خاک وای از من  چناران بلند باغ حیدر را  تبر باران من در خاک خواهد کرد  نسیم صبحگاهی جان ز دست من نخواهد برد  ترحم کن نه بر من  بر چناران بلند باغ حیدر  بر نسیم صبح  شفاعت کن  به پیش خشم این خشم خروشانم که در چشم است  به پیش قله آتشفشان درد  شفاعت کن  که کوه خشم من با بوسه تو  ذوب می گردد       من ندانم که کیم  من فقط می دانم  که تویی  شاه بیت غزل زندگیم      قلب من و تو را  پیوند جاودانه مهری ست درنهان  پیوند جاودانه ما ناگسسته باد  تا آخرین دم از نفس واپسین من  این عهد  بسته باد      دست او آیا نخواهد چید  سیب را از شاخه امید  نو نهال مهر را پربار  چشم او آیا نخواهددید ؟  نه نخواهددید  دست او از شاخه  امید  میوه شیرین نخواهد چید  باز می گردد دریغا بازگشت او  نیشخند دره ها را تاب نتواند  پیش طعن کوهها از شرم گشتن اب نتئاند  باز می گردد و می خواند  دره ای آغوش بگشوده  جاودان آغوش بگشوده  انتظارت چیست ؟  کارت چیست ؟  هان پذیرا می شوی این عابر  آواره را در خویش ؟  این پریشان خورده سر بر سنگ را دلریش ؟  دره آیا این پریشان را ز درگاهت نمی رانی ؟  جاودان در گرمی آغوش خاموشت نمی خوانی ؟  دره خاموش است  دره سر تا پای آغوش است  و سکوتی سرد و صامت در فضا گسترده سنگین بال  ناگهان پژواک وای مرد در دره طنین  افکند  جغد زد شیون چرخ زد کرکس  دره زد لبخند       آه ای عشق تو درجان و تن من جاری  دلم آن سوی زمان  با تو آیادارد وعده دیداری ؟  چه شنیدم ؟ تو چه گفتی ؟ آری ؟      گفتی که بود این در گریبان برده سر این مرد ؟  این با حریق هق هق گریه  این در نگاهش سیلی از اندوه  این در درون سینه اش بسی  درد  این شبگرد ؟  این سایه من بود  این از خود و از غیر دل کنده  این سینه اش از حسرت و اندوهمالامال  از اضطرابی سخت آکنده  این سایه من بود  این گوژپشت بار غم بر دوش  این خاموش  این سایه من بود که می گفت  با اندوه دردش را  که سر درون چاه غم می برد  می کشت آنجا آه سردش را  این سایه من بود که در کوچه باغ  آواز حسرتبار سر می داد  این سایه من بود که می گفت با تو  من نمی گویم که با من باش  و ایمن باش  با من ایمن از نگاه چشم شور و شوخ دشمن باش  گفتی که بود؟  این سایه من بود  این سایه من بود که نومید می گردید  در کوچه باغ خاطرات خویش      من تمنا کردم  که تو با من باشی  تو بهمن گفتی  هرگز هرگز  پاسخی سخت و درشت  و مراغصه این هرگز کشت       روزی اگر سراغ من آمد به او بگو  من می شناختم او را  نام تو راهمیشه به لبداشت  حتی  در حال احتضار  آن دلشکسته عاشق بی  نام و بی نشان  آن مرد بی قرار  روزی اگر سراغ من آمد به او بگو  هر روز پای پ نجره غمگین نشسته بود  وگفتگو نمی کرد  جز با درخت سرو  در باغ کوچک همسایه  شبها به کارگاه خیال خویش  تصویری از بلندی اندام می کشید  و در تصورش  تصویر تو  بلندترین سرو باغ را  تحقیر کرده بود  روزی اگر سراغ من آمد به او بگو  او پاک زیست  پاکتر از چشمه ای نور  همچون زلال اشک  یا چو زلال قطره باران به نوبهار  آن کوه استقامت  آن کوهاستوار  وقتی به یاد روی تو می بود  می گریست  روزی اگر سراغ من آمد به  او بگو  او آرزوی دیدن رویت را  حتی برای لحظه ای از عمر خویش داشت  اما برای دیدن توچشم خویش را  آن در سرشگ غوطه ور آن چشم پاک را  پنداشت  آلوده است و لایق دیدار یارنیست  روزی اگر سراغ من آمد به او بگو  آن لحظه ای که دیده برای همیشه بست  آن نام  خوب بر لب لرزان او نشست  شاید روزی اگر  چه ؟ او ؟ نه آه ... نمی آید       کاش آن آینه ای بودم من  که به هر صبح تو را می دیدم  می کشیدم همه اندام تو را در آغوش  سرو اندام تو با آنهمه پیچ  آنهمه تاب  آنگه از باغ تنت می چیدم  گل صد بوسه ناب      این غروب غمزده  بر من ببار  بر برگهای بی طراوت من  اما اب عقیم بی نم باران گذشت و رفت  عابر به سوی من  بر شاخسار من  بر  شاخسار بی بر و برگم نظر فکن  اینجا  هر چند چشمه سارا روان نیست  بنشین  بنشین دمی و بر من تنها نگاه کن  عابر  این هیچ التفات شتابان گذشت و رفت  ای پر کشیده جانب ناهید و ماه و مهر  جولان دهنده در دل این واژگون سپهر  هشدار بیم غرش توصان  هشدار بیم  بارش و بوران است  بر شاخسار من بنشین  اما پرنده  هیچش به دل نه بیم ز توفان گذشت و رفت  هان آهوی فراری این صحرا  تا دوردست می نگرم  صیاد نیست در پی صید تو بازگرد  قدری درنگ در بر من  قدری درنگ کن  آهو  چون برق و باد هراسان گذشت و رفت  شب می رسید و روز  دلخسته از درنگ  افسرده از بسیط بیابان گذشت و رفت      وقتی بلند بانو  بنشست در برابر من  بعد از چه سالهای صبوری  بعد از هزار سال  دوری  دیدم هنوز هم  آبش به جوی جوانی ست  دیدم  تندیس جاودانی حسن است  زیباتر از همیشه  زیبای جاودانی ست  اما درون سینه من  حتی هنوز گرچه دلی می تپد ولی  در طول سایلان که چه بر من رفت  با این دل شکسته  آرام نا نشسته دمی  سر کرده ام به صبوری  خو کرده ام به  حسرت دوری  پاییز عمر من اینک قدم زنان  در بستر زمانه گذر دارد  آه ای سموم سرد زمستان  بر نیسموز شمع وجود من  آیا چه وقت می گذاری  پس کدام وقت ؟  هر چند  حتی هنوز هم  او آیتی ست  بر من هر آنچه رفت ز جورش  حکایتی ست  این شعر  این پریشان  کز خامه روی بستر کاغذ فروچکد  هرگز گمان مدار که نقش شکایتی ست  تنها  کز ما به جای ماند  این هم روایتی است  بدانید  حتی هنوز هم  او شاهکار خداوند است  یعنی که آیتی ست      ماه روی خویش را در آب می بیند  شهر در خواب است  گویی خواب می بیند  رود  اما هیچ تابش نیست  رود همچون شهر  خفته قصد خوابش نیست  رود پیچان است  رود می پیچد بروی بستری از ریگ  شهر بی جان است  سایه ای لرزان  مست آن جامی که نوشیده است  یاد آن لبها که در رویای مستی بخش بوسیده است  در کنار رود  می سپارد گام  می رود آرام       من با برادر محبوبم  از روی یک توهم بی جا  سرچشمه زلال تفاهم را  آلوده کرده ایم  تصویر روی من  در پاکی تصور او  همچون  غباری آینه ذهن را مکدر کرد  در من سیاهی ابر کدورتی  باران اشک را  از دیدگان مضطربم رویاند  برخورد ما  بر حسب اتفاق  تماشایی ست  در او تلاش و کوشش مغرور ماندن است  در من گریز گمشدن و اغتشاش گام      در پیش چشم دنیا  دوران عمر ما  یک قطره دربرابر اقیانوس  درچشمهای آن همه خورشید کهکشان  عمر جهانیان  کم سو تر از حقارت  یک فانوس  افسوس       ما دو تن مغرور  هر دو از هم دور  وای در من تاب دوری نیتس  ای خیالت خاطر من را نوازشبار  بیش از این در من صبوری نیست  بی تو من تنهای تنهایم  من به دیدار تو می آیم      زیر خاکستر ذهنم باقی ست  آتشی سرکش و سوزنده هنوز  یادگاری است ز عشقی سوزان  که بودم گرم و فروزنده هنوز  عشقی آنگونه که بنیان  مرا  سوخت از ریشه و خاکستر کرد  غرق درحیرتم از اینکه چرا  مانده ام زنده هنوز  گاهگاهی که دلم می گیرد  پیش خودم می گویم  آن که جانم را سوخت  یاد می آرد از این بنده هنوز  سخت جانی را ببین  که نمردم از هجر  مرگ صد بار به از  بی تو بودن باشد  گفتم از عشق تو من خواهم مرد  چون نمردم هستم  پیش چشمان تو شرمنده هنوز  گرچه از فرط غرور  بعد تو لیک پس از آنهمه سال  کس ندیده به لبم خنده هنوز  گفته بودند که از دل برود یار چو از دیده برفت  سالها هست که از ددیه من رفتی لیک  دلم از مهر تو آکنده  هنوز  دفتر عمر مرا  دست ایام ورقها زده است  زیر بار غم عشق  قامتم خم شد و پشتم بشکست  در خیالم اما  همچنان روز نخست  تویی آن قامت بالنده هنوز  در قمار غم عشق  دل من بردی و با دست تهی  منم آن عاشق بازنده هنوز  آتشی عشق پس از مرگ نگردد  خاموش  گر که گورم بشکافند عیان می بینند  زیر خاکستر جسمم باقی است  آتش سرکش و سوزنده هنوز      پس از توفان  پس از تندر  پس از باران  سرشک سبز برگ از شاخه های جنگل خاموش  می افتاد  نه بید از باد نه برگ از برگ می  جنبید  شکاف ابرها راهی به نور می دادند  دوباره راه را بر ماه می بستند  و من همچون نسیمی از فراز شاخه ها پرواز م یکردم  تو را می خواستم خوب ای خوبی  به دیدار تو من می آمدم با شوق با شادی  تو را می بینم ای گیسو پریشان در غبار یاد  تو با مهربانتر از منی یا من ؟  تو با  من مهربانی میکنی چون مهر مهر مهربانی با من  پس از توفان پس از تندر پس از باران  گل آرامش آوازی  به رنگ چشمهای روشنتدارد  نسیمی کز فراز باغ می آید  چه خوش بوی تنت دارد  من اینک در خیال خویش خواب خوب می بینم  تو می آیی و از باغ تنت صد بوسه می چینم      دیدم او را آه بعد از بیست سال  گفتم این خود اوست ؟ یا نه دیگری ست  چیزکی از او در او بود و نبود  گفتم این زن اوست ؟ یعنی آن پری  ست ؟  هر دو تن دزدیده و حیران نگاه  سوی هم کردیم وحیرانتر شدیم  هر دو شاید با گذشت روزگار  در کف باد خزان پر پر شدیم  از فروشنده کتابی را خیرد  بعد از آن آهنگ رفتن ساز کرد  خواست تا بیرون رود بی اعتنا  دست من در را برایش باز کرد  عمر من بود او که از  پیشم گذشت  رفت و در انبوه مردم گم شد او  بازهم مضمون شعری تازه گشت  باز هم افسانه مردم شد او      كسی با سكوتش  مرا تا بیابان بی انتها جنون برد  كسی با نگاهش  مرا تا درندشت دریای خون برد  مرا بازگردان  مرا ای به  پایان رساندیه آغاز گردان       گلی جان سفر دل را  برایت پهن خواهم کرد  گلی جان وحشت از سنگ است و سنگ انداز  وگرنه من برایت شعرهای ناب خواهم خواند  در اینجا وقت گل گفتن  زمان گل شکفتن نیست  نهان در آستین همسخن ماری  درون هر سخن خاری ست  گلی جان در شگفتم از تو و این پاکی روشن  شگفتی نیست ؟  که نیلوفر چنین شاداب در مرداب می روید ؟  از اینجا تا مصیبت راه دوری نیست  از اینجا تا مصیبت سنگ سنگش  قصه تلخ جدایی ها  سر هر رهگذارش مرگ عشق و آشنایی هاست  از اینجا تا حدیث مهربانی راه دشواری ست  بیابان تا بیابانش پر از درد است  مرا سنگ صبوری نیست  گلی جان با تو ام  سنگ صبورم باش  شبم را روشنایی بخش  گلی دریای نورم باش       تو بالنده از سپهر بلندی  تو مهری  تو ماهی  تو بارنده ابری به هر باغ بی بر  تو خوبی تو پاکی تو چون ژاله صبحگاهی بهاری  تو برگی تو باری  قرار دل بی قراری  تو ریزنده بر شط شوری و شوقی  تو چون آبشاری  تو سرچشمه نور مهر پگاهی  نسیم خوش صبحگاهی  تونوری  تو شعری  تو شوری  تو ژرفای دریای وجد و سروری  تو روحی  توجانی  تو یادآور پاکی کودکانی  تو بوی خوش بوستانی  تو شوق نویدی  تو گلهای سرخ و سپیدی  تو مهتاب رویایی تابناکی  تو خورشید خاکی  تو موجی  نسیمی  نسیمی که از توست امواج دریا  توموجی  که رسپنجه های نسیمش نوازد  تووجدی  تو شوری  تو حالی  تو شعر خوش حافظی  لایزالی  تو گلهای باغی  تو مدهوش و مستی  توهستی  تو ای آن که روزی ندانم کجا خواهمت یافت  تو ای مایه شوق  شادی من  تو ای گوهر پاک آزادی من      تو ای شکوهمند من  شکوه دلپسند من  تو آن ستاره بوده ای  که مهر آسمان شدی  ز مهر برتر آمدی  فراز کهکشان شدی  به دره  ها نگاه کن  به ژرف دره ها نگر  به تکه سنگهای سرد  به ذره ها نگاه کن  به من بتاب  که سنگ سرد دره ام  که کوچکم که ذره ام  به من بتاب  مرا ز شرم مهر خویش آب کن  مرا به خویش جذب کن  مرا هم آفتاب کن      غم ازدرون مرا متلاشی کرد  کاهیده قطره قطره تنم در زلال اشک  من پیشرفت کاهش جان را درون دل  احساس می کنم  احساس می  کنم کهتو بخشیده ای به من  این پرشکوه جوشش پر شوکت غرر  در من نهانتظار و نه امیدی  امید بازگشت تو ؟  بی حاصل  من از تو بی نیازتر از مردگان گور  دیگر به من مبخش  احساس دوست داشتن جاودانه را  با سکر بی خیالی  اعصاب خویش را  تخدیر می کنم  من قامت بلند تو را در قصیده ای  با نقش قلب سنگ تصویر می کنم      در من غم بیهودگیها می زند موج  در تو غروری از توان من فزونتر  در من نیازی می کشد پیوسته فریاد  در توگریزی می گشاید هر زمان  پر  ای کاش در خاطر گل مهرت نمی رست  ای کاش در من آرزویت جان نمی یافت  ای کاش دست روز و شب با تار و پودش  از هر فریبی رشته عمرم نمی بافت  اندیشه روز و شبم پیوسته این است  من برتو بستم دل ؟  دریغ از دل که بستم  افسوس بر من گوهر خود را فشاندم  در  پای بتهایی که باید می شکستم  ای خاطرات مرا با خویشتن تنها گذارید  در این غروب سرد درد انگیز پاییز  با محنتی گنگ و غریبم واگذارید  اینک دریغا آرزوی نقش بر آب  اینک نهال عاشقی بی برگ و بی بر  در من  غم بیهودگیها می زند موج  در تو  غروری از  توان من فزونتر      ای سرو سر افراز  اینک جمال را به کمال اینک  در اوج دلبری  نیکوتر از همیشه  از بیست سال پیش  در بیست سالگی  آن دختر  یگانه شهدخت دختران  تا این زن یگانه  زیبای بانوان  بر ما چه رفت از پس آن سال و سالها  تو آن مسافر سفر شور و حالها  من این نشسته در دل رنج و ملالها  باران چه نقشها را  بر شیشه های پنجره ها شست  اما  بر لوح سینه ام  این سینه چو آینه  بی هیچ کینه ام  بنشسته عشق تو  ناشسته کس ز دل  تا این زمان که خم شده چون تاک پیکرم  و برف روزگار که بنشسته بر سرم  ک منم  در عنفوان جوانی  آغاز روزگار زمینگیری  اما هنوز هم  در چشم من یگانه ای و جاودانه ای  آری هنوز هم  معیار تازه  ای ز وجاهت  در خور شعرهای خوش عاشقانه ای  چون شعر ناب حافظ  روح ترانه ای       من به درماندگی صخره و سنگ  من به آوارگی ابر ونسیم  من به سرگشتگی ‌آهوی دشت  من به تنهایی خود می مانم  من در این شب که بلند  است به اندازه حسرت زدگی  گیسوان تو به یادم می آید  من در این شب که بلند است به اندازه حسرت زدگی  شعر چشمان تو را می خوانم  چشم تو چشمه شوق  چشم تو ژرفترین راز وجود  برگ بید است که با زمزمه جاری باد  تن به وارستن عمر ابدی می سپرد  تو تماشا کن  که بهار دیگر  پاورچین پاورچین  از دل تاریکی می گذر  و تو در خوابی  و پرستوها خوابند  و تو می اندیشی  به بهار دیگر  و به یاری دیگر  نه بهاری  و نه یاری دیگر  حیف  اما من و تو  دور از هم می پوسیم  غمم از وحشت پوسیدن نیست  غمم  از زیستن بی تو دراین لحظه پر دلهره است  دیگر از من تا خاک شدن راهی نیست  از سر این بام  این صحرا این دریا  پر خواهم زد خواهم مرد  غم تو این غم شیرین را  با خود خواهم برد       تو رفتی و نفس گرم عاشقان با من  ستاره سوختگانند مهربان با من  به یاد عشق تو تا من ترانه خوان گشتم  جهان و جمله جهان شد ترانه  خوان با من  ز بیخ و بن بکند کوه درد و غم این سیل  چنین که گریه کند چشم آسمان با من  رسد همیشه به فریاد باده نوشان حق  بگفت این سخن آن میر می کشان با من  بساط خویش به جای دگر برم زین شهر  چنین که گشته عسس سخت سرگران با من  شرار شوق تو در دل نمی شود خاموش  هنوز  یاد تو این یاد مهربان با من  دلم گرفت از این لحظه های تنهایی  ترحمی کن و بازآ بمان با من  چه سالها که گذشت و نرفتی از یادم  هنوز عشق تو این عشق جاودان با من      از خاطرات چه شد   که فراموش شد حمید  با درد و رنج و غصه همآغوش شد حمید  مرد آرزوی وصل تو ای یار در دلش  درماتم امید سیه پوش شد  حمید  چون شمع نیمسوخته در رهگذار باد  از خشم پرخروش تو خاموش شد حمید  نی اهرمن به یاد وی و نه فرشته ای  از یاد روزگار فراموش شد حمید  بگشای لب بگوی حدیثی ز شور عشق  سر تا به پا به گفته تو گوش شد حمید  با چشم نیم مست تو جای سوال نیست  دانند مرد و زن ز چه مدهوش  شد حمید  می گفت : دل به دام شب زلف کی دهم ؟  آخر اسیر صبح بناگوش شد حمید  سودابه وار تهمت بی جا به او مزن  عله های قدس سیاووش شد حمید      چشمک زند به بخت سیاهم ستاره ای  داده ست روشنی به شبم ماهپاره ای  ای ماه شبفروز ز من درگذر که من  از خلق روزگار گرفتم کناره ای  دشتم فریب خورده ز هر ابر تیره ای  یا چوب خشک سوخته از هر شراره ای  بگذار مست باشم کاین درد کهنه را  جز با می کهن نه علاجی نه چاره ای  از من تو درگذر  ه دگر در خور تو نیست  مردی دلش ز تیغ جفا پاره پاره ای  هیچم خطا نبود و دلم را شکست و رفت  دامن کشید از  چو من هیچکاره ای  سنگ صبور طاقت اندوه من نداشت  درهم شکست از غم دل سنگ خارهای      باغبانم باغبانی خسته دل  پشت من خم گشته همچون پشت تاک  آن گل زیبا که پروردم به جان  شد چو خورشید فروزان تابناک  دست گلچینی ز شاخش  چید و رفت  پای خودبینی فشردش روی خاک      برمن چو میگذری   ......................................... چون آفتابی  هوشم ز سر ببری ......................................... مانا شرابی  بهر شکسته دلان  ......................................... مرهم تویی   تو  بر چشم خسته من ......................................... داروی خوابی  هم شهره ای به نشاط ......................................... شط   نشیطی  هم شعله ای ز شرار ......................................... شور   شرابی  شرمنده ام که تو را ......................................... در خور   ندارم  جز جان کههدیه کنم  ......................................... تو روح   نابی  مرداب را تو در آن .........................................   نیلوفرستی  در عمق آبی بحر ......................................... در خوشابی  برما چه می نگری .........................................همچون تو   مستیم  ای چشم دلبر من ......................................... چون من   خرابی  مهر از تو می  طلبم ؟ ......................................... هیهات   بر من  بر هر که چشمه نوش ......................................... بر من   سرابی  ک لب به کجا ......................................... روی آورم روی ؟  مستقیم من و تو ......................................... دریای آبی  من مستمند و تو ......................................... صدر جهانی  یک ذره ام من و تو  ......................................... صد   آفتابی      من آن کبوتر بشکسته بال در دامم  که بهر صید من این چرخ دانه ای نفکند  مرا به همت آن مرغ آسمان رشک است  که رخت خویش به هیچ آشیانهای  نفکند  به سیل حادثه تا خود نسازدش ویران  زمانه هیچ زمان طرح خانه ای نفکند  من آن غریب درخت کویر سوخته ام  که سنگ رهگذر از من جوانه ای نفکند  به غیر که وفا از پری رخان خواهم  به شوره زار کس از مهر دانه ای نفکند  فرشتهای که خبرداشت از شراره عشق  چرا به من نگه  عاشقانه ای نفکند ؟  حمید هیچ زمان شعر تازه ای نسرود  طنین نامتو تا در ترانهای نفکند       سوز جان بگذار و بگذر  اسیر وناتوان بگذار و بگذر  چو شمعی سوختم از آتش عشق  مرا آتش بگذار و بگذر  دلی چون لاله بی داغ غمت نیست  بر این دل هم نشان بگذار و بگذر  مرابا یک جهان اندوه جانسوز  تو ای نامهربان بگذار و بگذر  دوچشمی را که مفتون رخت بود  کنون گوهرفشان بگذار و بگذر  درافتادم به گرداب غم عشق  مرا در این میان بگذارو بگذر  به او گفتم حمید از هجر فرسود  به من گفتا :  جهان بگذار و بگذر      هان چه حاصل از آشنایی ها  گر پس از آن بود جدایی ها  من با تو چه مهربانی ها  تو و بامن چه بیوفایی ها  من و از عشق راز  پوشیدن  تو و با عشوه خودنمایی ها  در دل سرد سنگ تو نگرفت  آتش این سخنسرایی ها  چشم شوخ تو طرفه تفسری ست  آِکارا به بی حیایی ها  مهر روی تو جلوه کرد و دمید  در شب تیره روشنایی ها  گفته بودم که دل به کس ندهم  تو ربودی به دلربایی ها  چون در آیینه  روی خود نگری  می شوی گرم خودستایی ها  موی ما هر دو شد سپید وهنوز  تویی و عاشق آزمایی ها  شور عشقت شراب شیرین بود  ای خوشا شور آشنایی ها      در انتهای هر سفر  در آیینه  دار و ندار خویش را مرور می کنم  این خاک تیره این زیمن  پایوش پای خسته ام  این سقف کوتاه آسمان  سرپوش چشم بسته ام  اما خدای دل  در آخرین سفر  در آیینه به حز دو بیکرانه کران  به جز زمین و آسمان  چیزی نمانده است  گم گشته ام ‚ کجا  ندیده ای مرا ؟      مادربزرگ  گم کرده ام در هیاهوی شهر  آن نظر بند سبز را  که در کودکی بسته بودی به بازوی من  در اوین حمله ناگهانی تاتار عشق  خمره دلم  بر ایوان سنگ و سنگ  شکست  دستم به دست دوست ماند  پایم به پای راه رفت  من چشم خورده ام  من چشم خورده ام  من تکه تکه از دست رفته ام  در روز روز زندگانیم       بی تو  نه بوی خاک نجاتم داد  نه شمارش ستاره ها تسکینم  چرا صدایم کردی  چرا ؟  سراسیمه و مشتاق  سی سال بیهوده در انتظار تو ماندم و نیامدی  نشان به آن نشان  که دو هزار سال از میلاد مسیح می گذشت  و عصر  عصر والیوم بود  و فلسفه بود  و ساندویچ دل وجگر      ده دقیقه سکوت به احترام دوستان و نیاکانم  غژ و غژ گهواره های کهنه و جرینگ جرینگ زنگوله ها  دوست خوب من  وقتی مادری بمیرد قسمتی از فرزندانش را با خود زیر گل خواهد برد  ما باید مادرانمان را دوست بداریم  وقتی اخم می کنند و بی دلیل وسایل خانه را به هم می ریزند  ما باید بدویم دستشان را بگیریم  تا مبادا که خدای نکرده تب کرده باشند  ماباید پدرانمان را دوست بداریم  برایشان دمپایی مرغوب بخریم  و وقتی دیدیم به نقطه ای خیره  مانده اند برایشان یک استکان چای بریزیم  پدران ‚ پدران ‚ پدرانمان را  ما باید دوست بداریم      به خانه می رفت  با کیف  و با کلاهی که بر هوا بود  چیزی دزدیدی ؟  مادرش پرسید  دعوا کردی باز؟  پدرش گفت  و برادرش کیفش را زیر و رو می کرد  به  دنبال آن چیز  که در دل پنهان کرده بود  تنها مادربزرگش دید  گل سرخی را در دست فشرده کتاب هندسه اش  و خندیده بود      جا مانده است  چیزی جایی  که هیچ گاه دیگر  هیچ چیز  جایش را پر نخواهد کرد  نه موهای سیاه و  نه دندانهای سفید      خورشید جاودانه می درخشد در مدار خویش  مانیم که یا جای پای خود می نهیم و غروب می کنیم  هر پسین  این روشنای خاطر آشوب در افق های تاریک دوردست  نگاه  ساده فریب کیست که همراه با زمین  مرا به طلوعی دوباره می کشاند ؟  ای راز  ای رمز  ای همه روزهای عمر مرا اولین و آخرین      به من بگویید  فرزانه گان رنگ بوم و قلم  چگونه  خورشیدی را تصویر می کنید  که ترسیمش  سراسر خاک را خاکستر نمی کند ؟      حق با تو بود  می بایست می خوابیدم  اما چیزی خوابم را آشفته کرده است  در دو ظاقچه رو به رویم شش دسته خوشه زرد گندم چیده ام  با آن گیس های سیاه و روز پریشانشان  کاش تنها نبودم  فکر می کنی ستاره ها از خوشه ها خوششان نمی آید ؟  کاش تنها نبودی  آن وقت که می تواستیم به این موضوع و موضوعات دیگر اینقدر بلند بلند  بخندیم تا همسایه هامان از خواب بیدار شوند  می دانی ؟  انگار چرخ فلک سوارم  انگار قایقی مرا می برد  انگار روی شیب برف ها با اسکی می روم و  مرا ببخش  ولی آخر چگونه می شود عشق را نوشت ؟  می شنوی ؟  انگار صدای شیون می آید  گوش کن  می دانم که هیچ کس نمی تواند عشق را بنویسد  اما به جای آن  می توانم قصه های خوبی تعریف کنم  گوش کن  یکی بود یکی نبود  زنی بود که به جای آبیاری گلهای بنفشه  به جای خواندن آواز ماه خواهر من است  به جای علوفه دادن به مادیان ها آبستن  به جای پختن کلوچه شیرین  ساده و اخمو  در سایه بوته های نیشکر نشسته بود و کتاب می خواند  صدای شیون در اوج است  می شنوی  برای بیان عشق  به  نظر شما  کدام را باید خواند ؟  تاریخ یا جغرافی ؟  می دانی ؟  من دلم برای تاریخ می سوزد  برای نسل ببرهایش که منقرض گشته اند  برای خمره های عسلش که در رف ها شکسته اند  گوش کن  به جای عشق و جستجوی جوهر نیلی می شود چیزهای دیگیر نوشت  حق با تو بود  می بایست می خوابیدم  اما مادربزرگ ها گفته اند  چشم ها نگهبان دل هایند  می دانی ؟  از افسانه های قدیم چیزهایی در ذهنم سایه وار در گذر است  کودک  خرگوش  پروانه  و من چقدر دلم می خواهد همه داستانهای پروانه ها را بدانم که  بی  نهایت  بار  در نامه ها و شعر ها  در شعله ها سوختند  تا سند سوختن نویسنده شان باشند  پروانه ها  آخ  تصور کن  آن ها در اندیشه چیزی مبهم  که انعکاس لرزانی از حس ترس و امید را  در ذهن کوچک و رنگارنگشان می رقصاند به گلها نزدیک می شوند  یادم می  آید  روزگاری ساده لوحانه  صحرا به صحرا  و بهار به بهار  دانه دانه بنفشه های وحشی را یک دسته می کردم  عشق را چگونه می شود نوشت  در گذر این لحظات پرشتاب شبانه  که به غفلت آن سوال بی جواب گذشت  دیگر حتی فرصت دروغ هم برایم باقی نمانده است  وگرنه چشمانم  را می بستم و به آوازی گوش میدادم که در آن دلی می خواند  من تو را  او را  کسی را دوست می دارم      نیمکت کهنه باغ  خاطرات دورش را  در اولین بارش زمستانی  از ذهن پاک کرده است  خاطره شعرهایی را که هرگز نسروده بودم  خاطره آوازهایی را که  هرگز نخوانده بودی         با تو  بی تو  همسفر سایه خویشم وبه سوی بی سوی تو می آیم  معلومی چون ریگ  مجهولی چون راز  معلوم دلی و مجهول چشم  من رنگ پیراهن دخترم را به گلهای یاد تو  سپرده ام  و کفشهای زنم را در راه تو از یاد برده ام  ای همه من  کاکل زرتشت  سایه بان مسیح  به سردترین ها  مرا به سردترین ها برسان      و رسالت من این خواهد بود  تا دو استکان چای داغ را  از میان دویست جنگ خونین  به سلامت بگذرانم  تا در شبی بارانی  آن ها را  با خدای خویش  چشم در چشم هم نوش کنیم      ما بدهکاریم  به کسانی که صمیمانه ز ما پرسیدند  معذرت می خواهم چندم مرداد است ؟  و نگفتیم  چونکه مرداد  گور عشق گل خونرنگ دل ما بوده است       کیست ؟  کجاست ؟  ای آسمان بزرگ  در زیر بال ها خسته ام  چقدر کوچک بودی تو         بر می گردم  با چشمانم  که تنها یادگار کودکی منند  آیا مادرم مرا باز خواهد شناخت ؟         هیچ وقت  هیچ وقت نقاش خوبی نخواهم شد  امشب دلی کشیدم  شبیه نیمه سیبی  که به خاطر لرزش دستانم  در زیر آواری از رنگ ها  ناپدید ماند      نازی : بیا زیر چتر من که بارون خیست نکنه  می گم که خلی قشنگه که بشر تونسته آتیشو کشف بکنه  و قشنگتر اینه که  یادگرفته گوجه را  تو تابه ها  سرخ کنه و بعد بخوره  راسی راسی ؟ یه روزی  اگه گوجه هیچ کجا پیدانشه  اون وقت بشر چکار کنه ؟  من : هیچی نازی  دانشمندا تز می دن تا تابه ها را بخوریم  وقتی آهنا همه تموم بشه  اون وقت بشر  لباسارو می کنه و با هلهله  از روی آتیش می پره  نازی :  دوربین لوبیتل مهریه مو  اگه با هم بخوریم  هلهله های من وتو  چطوری ثبت می شه  من : عشق من  آب ها لنز مورب دارند  آدمو واروونه ثبتش می کنند  عکسمون تو آب برکه تا قیامت می مونه  نازی : رنگی یا سیاه سفید ؟  من : من سیاه و تو سفید  نازی : آتیش چی ؟ تو  آبا خاموش نمی شن آتیشا  من : نمی دونم والله  چتر رو بدش به من  نازی : اون کسی که چتر رو ساخت عاشق بود  من : نه عزیز دل من ‚ آدم بود      من : همه چی از یاد آدم می ره  مگه یادش که همیشه یادشه  یادمه قبل از سوال  کبوتر با پای من راه می رفت  جیرجیرک با گلوی من می خوند  شاپرک با پر من پر می  زد  سنگ با نگاه من برفو تماشا می کرد  سبز بودم درشب رویش گلبرگ پیاز  هاله بودم در صبح گرد چتر گل یاس  گیج می رفت سرم در تکاپوی سر گیج عقاب  نور بودم در روز  سایه بودم در شب  بیکرانه است دریا  کوچیکه قایق من  های ... آهای  تو کجایی  نازی  عشق بی عاشق من  سردمه  مثل یک قایق یخ کرده روی دریاچه یخ ‚ یخ کردم  عین آغاز زمین  نازی : زمین ؟  یک کسی اسممو گفت  تو منو صدا کردی یا جیرجیرک آواز می خوند  من : جیرجیرک آواز می خوند  نازی : تشنته ؟ آب می خوای ؟  من : کاشکی تشنه م بود  نازی :  گشنته ؟ نون می خوای ؟  من : کاشکی گشنه م بود  نازی : په چته دندونت درد می کنه ؟  من : سردمه  نازی : خب برو زیر لحاف  من : صد لحاف هم کمه  نازی : آتیشو الو کنم ؟  من : می دونی چیه نازی ؟  تو سینه م قلبم داره یخ می زنه  اون وقتش توی سرم  کوره روشن کردند  سردمه  مثل آغاز حیات گل یخ  نازی : چکنم ؟ ها چه کنم ؟  من : ما چرامی بینیم  ما چرا می فهمیم  ما چرا می پرسیم  نازی : مگس هم می بینه  گاو هم میبینه  من : می بینه که چی بشه ؟  نازی : که مگس به جای قند نشینه رو منقار شونه به سر  گاو به جای گوساله اش کره خر را  لیس نزنه  بز بتونه از دور بزغالشو بشناسه  خیلی هم خوبه که ما میبینیم  ورنه خوب کفشامون لنگه به لنگه می شد  اگه ما نمی دیدیم از کجا می فهمیدیم که سفید یعنی چه ؟  که سیاه یعنی چی؟  سرمون تاق می خورد به در ؟  پامون می گرفت به سنگ  از کجا می دونستیم بوته ای  که زیر پامون له می شه  کلم یا گل سرخ ؟  هندسه تو زندگی کندوی زنبور چشم آدمه  من : درک زیبایی ‚ درکی زیباست  سبزی سرو فقط یک سین از البای نهاد بشری  خرمت رنگ گل از رگ گلی گم گشته است  عطر گل خاطره عطر کسی است که نمی دانیم کیست  می آید یا رفته است ؟  چشم با دیدن  رودونه جاری نمی شه  بازی زلف دل و دست نسیم افسونه  نمی گنجه کهکشون در چمدون حیرت  آدمی حسرت سرگردونه  ناظر هلهله باد و علف  هیجانی ست بشر  در تلاش روشن باله ماهی با آب  بال پرنده با باد  برگ درخت با باران  پیچش نور در آتش  آدمی  صندلی سالن مرگ خودشه  چشمهاشو می بخشه تا بفهمه که دریا آبی است  دلشو می بخشه تا نگاه ساده آهو را درک بکنه  سردمه  مثل پایان زمین  نازی  نازی : نازی مرد  من : تا کجا من اومدم /  چطوری برگردم ؟  چه درازه سایه ام  چه کبود پاهام  من  کجا خوابم برد ؟  یه چیزی دستم بود کجا از دستم رفت ؟  من می خواهم برگردم به کودکی  قول می دهم که از خونه پامو بیرون نذارم  سایه مو دنبال نکنم  تلخ تلخم  مثل یک خارک سبز  سردمه و می دونم هیچ زمانی دیگه خرما نمی شم  چه غریبم روی این خوشه سرخ  من  می خوام برگردم به کودکی  نازی : نمی شه  کفش برگشت برامون کوچیکه  من : پابرهنه نمی شه برگردم ؟  نازی : پل برگشت توان وزن ما را نداره برگشتن ممکن نیست  من : برای گذشتن از ناممکن کیو باید ببینیم  نازی : رویا را  من : رویا را کجا زیارت بکنم ؟  نازی ک در  عالم خواب  من : خواب به چشمام نمی آد  نازی : بشمار تا سی بشمار ... یک و دو  من : یک و دو  نازی : سه و چهار      نازی : پنجره راببند و بیا تابا هم بمیریم عزیزم  من : نازی بیا  نازی :‌ می خوای بگی تو عمق شب یه سگ سیاه هست  که فکر می کنه و راز رنگ گل ها رو می دونه ؟  من: نه می خوام برات قسم بخورم که او پرندگان سفید سروده ی یه آدمند  نگاه کن  نازی : یه سایه نشسته تو ساحل  من : منتظر ابلاغه تا آدما را به یه سرود دستجمعی دعوت کنه  نازی : غول انتزاع است. آره ؟  من : نه دیگه ! پیامبر سنگی آوازه ! نیگاش کن  نازی : زنش می گفت ذله شدیم از  دست درختا  راه می رن و شاخ و برگشونو می خوان  من : خب حق دارند البته اون هم به اونا حق داره  نازی : خوب بخره مگه تابوت قیمتش چنده ؟  من : بوشو چیکار کنه پیرمرد ؟  باید که بوی تازه چوب بده یا نه ؟  نازی : دیوونه ست؟.  من : شده ‚ می گن تو جشن تولدش دیوونه شده  نازی : نازی !! چه حوصله ای دارند مردم  من : کپرش سوخت و مهماناش پاپتی پا به فرار گذاشتند  نازی : خوشا به حالش که ستاره ها را داره  من : رفته دادگاه و شکایت کرده که همه ستاره را دزدیدند  نازی : اینو تو یکی از مجلات خوندی  عاشقه؟  من : عاشق یه پیرزنه که عقیده داره دو  دوتا پنش تا می شه  نازی : واه  من سه تاشو شنیدم ! فامیلشه ؟  من : نه  یه سنگه که لم داده و ظاهرا گریه می کنه  نازی : ایشاالله پا به پای هم پیر بشین خوردو خوراک چیکار می کنن  من : سرما می خورن  مادرش کتابا را می ریزه تو یه پاتیل بزرگ و شام راه می اندازه  نازی : مادرش سایه یه درخته ؟  من : نه یه آدمه که همیشه می گه : تو هم برو ... تو هم برو  من : شنیدی ؟  نازی : آره صدای باده !‌داره ما را ادادمه می ده پنجره رو ببند  و از سگ هایی برام بگو که سیاهند  و در عمق شب ها فکر میکنند و راز رنگ گل ها را می دانند  من : آه نرگس  طلاییم بغلم کن که آسمون دیوونه است  آه نرگس طلاییم بغلم کن که زمین هم ...  و این چنین شد که  پنجره را بستیم و در آن شب تابستانی من و نازی با هم مردیم  و باد حتی آه نرگس طلایی ما را  با خود به هیچ کجا نبرد       پشت دیوار لحظه ها همیشه کسی می نالد  چه کسی او؟  زنی است در دوردست های دور  زنی شبیه مادرم  زنی با لباس سیاه  که بر رویشان  شکوفه های  سفید کوچک نشسته است  رفتم و وارت دیدم چل ورات  چل وار کهنت وبردس بهارت  پشت دیوار لحظه ها همیشه کسی می نالد  و این بار زنی بهیاد سالهای دور  سالهی گمم  سالهایی که در کدورت گذشت  پیر و فراموش گشته اند  می نالد کودکی اش را  دیروز را  دیروز در غبار را  او کوچک بود و شاد  با پیراهنی به رنگ گلهای وحشی  سبز و سرخ  و همراه او مادرش  زنی با لباس های سیاه که بر رویشان شکوفه های سفید کوچک نشسته  بود  زیر همین بلوط پیر  باد زورش به پر عقاب نمی رسید  یاد می آورد افسانه های  مادرش را  مادر  این همه درخت از کجا آمده اند ؟  هر درخت این کوهسار  حکایتی است دخترم  پس راست می گفت مادرم  زنان تاوه در جنگل می میرند  در لحظه های کوه  و سالهای بعد  دختران تاوه با لباس های سیاه که بر رویشان شکوفه های سفید نشسته  است آنها را در آوازهاشان می خوانند  هر دختری مادرش را  رفتم و وارت دیدم چل وارت  چل وار کهنت وبردس نهارت  خرابی اجاق ها را دیدم در خرابی خانه ها  و دیدم سنگ های دست چین تو را  در خرابی کهنه تری  پشت دیوار لحظه ها همیشه کسی می نالد  و این بار دختری به یاد مادرش       پس این ها همه اسمش زندگی است  دلتنگی ها دل خموشی ها ثانیه ها دقیقه ها  حتی اگر تعدادشان به دو برابر آن رقمی که برایت نوشته ام برسد  ما زنده ایم چون بیداریم  ما زنده ایم چون می خوابیم  و رستگار و سعادتمندیم  زیرا هنوز بر گستره ویرانه های وجودمان پانشینی  برای گنجشک عشق باقی گذاشته ایم  خوشبختیم زیرا هنوز صبح هامان آذین ملکوتی بانگ خروس هاست  سرو ها مبلغین بی منت سر سبزی اند  و شقایق ها پیام آوران آیه های سرخ عطر  و آتش  برگچه های پیاز ترانه های طراوتند  و فکر من  واقعا فکر کن که چه هولناک می شد اگر از میان آواها  بانگ خروس رابر می داشتند  و همین طور ریگ ها  و ماه  و منظومه ها  ما نیز باید دوست بداریم ... آری باید  زیرا دوست داشتن خال با روح ماست       دل ساده  برگرد و در ازای یک حبه کشک سیاه شور  گنجشک ها را  از دور و بر شلتوک ها کیش کن  که قند شهر  دروغی بیش نبوده است      همه اینو می دونن  که بارون  همه چیز و کسمه  آدمی و بختشه  حالا دیگه وقتشه  که جوجه ها را بشمارم  چی دارم چی ندارم  بقاله برادرم  می رسونه به سرم  آخر پاییزه  حسابا لبریزه  یک و دو !‌ هوشم پرید  یه سیاه و یه سفید  جا جا جا  شکر خدا  شب و روزم بسمه      بیراهه رفته بودم  آن شب  دستم را گرفته بود و می کشید  زین بعد همه عمرم را  بیراهه خواهم رفت      در گهواره از گریه تاسه می رود  کودک کر و لالی که منم  هراسان از حقایقی که چون باریکه ای از نور  از سطح پهن پیشانیم می گذرد  خواهران و برادران  نعمت اندوه و رنج را  شکر گذار باشید  همیشه فاصله تان را با خوشبختی حفظ کنید  پنج یا شش ماه  خوشبختی جز رضایت نیست  به آشیانه با دست پر بر می گردد پرستوی مادر  گمشده در قندیل های ایوان خانه ای که سالهاست  از یاد رفته است  خوشا به حالتان که می توانید گریه کنید بخندید  همین است  برای زندگی بیهوده دنبال معنای دیگری نگردید  برای حفظ رضایت  نعمت انتظار و تلاش را شکرگزار باشید  پرستوهای مادر قادر به شکارش بچه هاشان نیستند      ساعت : یک دقیقه ی بامداد  کسی هلم داد و  بند ناف مرا برید و  گره زد به روشنایی مهتاب  دلم گرفته بود و  اولین ترانه  بوی شور گریه را می داد      لبریزم می کنی از ترانه  سرشارت می کنم از غرور  دو دل دست می گشایی و  یک دل  می فشرم دست هایت را  می رویم  تا نشانی  ارغوانی ابری و  آبی  بر می گردیم       ملتهب در می گشایم  نوازش آفرینش می رسد  نرم نرمک بر گونه می وزد  از خود می روم و  از تنفس عشق  رویینه باز می گردم       جهنم بیداری ام ای کاش  خوابی بود  و تو آرام آرام  بیدارم می کردی و می گفتی  رؤیا رؤیا  تمام آبهای روان  ارزانی آتشت  قطره ای بنوش  بیدارم نمی کنی ؟  آب  دیگر هزار پا گذشته از سر خوابم      