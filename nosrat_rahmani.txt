رهایم ، ای رها در باد  رها از داد و از بیداد  رها در باد  حرفی مانده ته حرفی  غمت کم  جام دیگر ریز  که شب جاوید جاوید است  صبحدم در  خواب  من از ریزش بیاد اشک می افتم  باید بارشی پی گیر  درد ، آوار  بیاد التجا در این شب دلگیر  من از غم های پنهانی  ب ه یاد قصه های شاد  و از سرمستی این آب آتشناک دانستم  که هوشیاری  سرت خوش  جام را دریاب  هی... هشدار  شب است آری ،  شبی بیدار  دزد و محتسب در خواب  می ات بر کف  و بانگ نوش من بر لب  رها در باد  من از فریاد ناهنجار پی بردم سکوتی هست  و در هر حلقه ی زنجیر  خواندم راز آزادی  سخن آهسته می گویی  نمی گویی که می مویی  شب نوش است ، نیشی نیست  جامی ریز  جام دیگری  جامی که گیرم من از ن کامی  رها در باد  کجایی دوست ؟  کو دشمن ؟  بگو با من بگوش تشنه ام ، گوشم  بخوان با من  بنال آیا تو هم از حلقه ی زنجیر  دانستی که در بندی ؟  رها در باد ، با من گفت  شنیدم آری ای بد مست  من  از زنجیر سازانم چه می گویی ؟  برای چکمه و قداره و شلاق هایم قصه می گویی  کجایی پیر  خدایی نیست  راهی نیست  دیگر جان پناهی نیست  سنگی هست  دامی هست  ننگی هست  چاهی هست  من و دشمن به یک راهیم و بر یک نطع  و از یک باده سرمستیم ، وای من  صدای جام ها  جام ها  جام ها و جام  رها در باد  بلایت دور  رهاتر باش ، خیرت پیش  این باد این شبان از تو  رهایم کن ، رها در خویش  چنان در خویش می گریم که گویی گریه درمانی ست  مرگی نیست        من از این باد رقصان  روی آب برکه ی بیمار  نشسته ، ای به غفلت دل  هراسانم  صدا از دور می آید  طنین ، دردخیز و تلخ  به غفلت ، ای سپرده دل  تو گویی سنگهای گور یاران  رفتگان پاک  تو گویی سنگ های کوچه متروک می ترکند      نرون به چنگ و شعر و تاج و تخت تو  نیاز نیست  چه اشک ها که سوخت زیر پلک ها  کجاست اشکدان تو ؟  که سیل گریه های آنکه در من است  تو را و اشکدان و تاج  و هر که چون تو زیست  به لابای چرخ دنده های سیل بی مهار گریه له کند  دریغ همره ملامتی ست  برای آنکه زیر پلک ها من  به گریه های شوم دل سپرده است  در عصر تو نزیستن  نرون دریغ بی نهایتی ست  نرون چه گفت  گفت : خنده اش بلب  زمان هر کسی نرون و هر چه  اشکدان  تو زیستی  ولی به جای اشکدان  در آفتابه های دیگران گریستی  تو هیچ چیز نیستی      ودیعه ایست سکوت  گزیده خاموشان  سخاوتیست سرشکت  دمی که می خندی  چو پلک می بندی  حدیث گم شدن راههای آزادیست ؟  تمام تهمت من را به خویش می  بندی  تو عطر بوسه فقری ، به دستهای مناعت      گفتم نگاه کن  گفتم سوال کن  گفتم بجنگ  گفتم هر آنچه که باید و شاید  گفت  ای از دست رفته به دست غرور خویش  هم رزم با دریغ هم  بزم و انهدام  جنگیده ای ؟  پرسیده ای ؟  دل بسته ای ؟  خط نگاه را ، بر خلوت غریب ره کور ، بسته ای ؟  گفتم که  گفته ام  ابر گریه عقیم است در چشم های مرد  سرداد گریه را  از دیدگان خویش  اشکهای مرا بارید  در خشک قحط سال  انگار  گل دانه های اشک روی آینه می کاشت  آیینه تاب دار گشت  ز خیز آبهای اشک ، بارش بی هنگام  خیز آب تشنه چهره ای او را بلعید  دیگر کسی نبود  هرگز کسی نبود  آنجا کسی نبود  جز لاشه ام  که زیر قلب آینه فریاد می کشید  دشت شفق  در خون نشت  از عطش قطره های خون  دشت شقایق از عطش بوسه های داس  در قحط خشک سال      و آنچه را  که تجربه آسان نمی فروخت  از حادثه به هدیه گرفتم  در انحنای خط طولی زمان  ای لحظه ... ای دقیقه ی معهود  با من کس این نگفت  قیمت هر چیز  در طول خط منکسری راه می رود  فریاد می کشم  فریاد اعتراض  مسدود باد روزنه ابهام  پوشیده باد و کور که این دیدگاه را  جز انحراف دید ، نه کاریست  و آنچه را که نام صداقت نهاده اند  هرگز به جز دریچه اطمنیان  بر روح عاصیان نتواند  بود  ای انفجار ... انفجار مقدس  سر تا به پا عصیان  باید درون دیگ بجوشیم  تو راست گفته ای  او راست گفته است  ما راست گفته ایم ؟  افسوس ،ای راست گفته ها  آنکس که بهره مند از این راستی ست ، کیست ؟  آن با فریب هم آغوش؟  با من کسی  نگفت  قیمت هر چیز در طول خط منکسری راه می رود  کس با من این نگفت  ای پرده های عایق  ای سرب ، ای طلا  ای درد و خون  ای تار و پود پرده های صراحت  مگذار نیش مته ی جویای چشم ها  در چشم های تو رخنه کند مگذار  سخت است  سخت  ولی مگذار  دیدن چه سود ؟  اما ز ترس لب نگشودن  در پیله ی هراس خزیدن  دیدن چه سود ؟  اما خموش ماندن  از ترس شب نغودن  و تخم چشم را  با پنجه های عاصی مرتد  از چشم خانه ربودن  بیچارگی ست  زبونی ست  بگذار دیگ بجوشد  هان رخصتی  بی حکمتی نرفت از این دست ، آنچه رفت  بی همتی ، سخن به درازا نمی کشد  در بوته گرچه سخت مرا آزموده اند  و نیش مار مرا آزموده است  من هم به سهم خویش  بس آزموده ام  هیچ آزموده ریسمان سپید و سیاه را  هرگز به جای مار نخواهد گرفت  این تهمت  است  این تهمتی بزرگ به مار است  و شستن گناه ز دامن ریسمان  بگذار دیگ بجوشد  ای انفجار  انفجار مقدس       هرگز  هرگز چه قاطعیت بی رحمی  در بند ، بند خویش  می پرورد  ه ...  ر ...  گ...  ز  هرگز چه واقعیت تلخ برهنه ایست  هر حرف آن  چنان خشن و سخت  گویی که  حلقه ایست چو زنجیر اعتماد  یا لحظه ایست چنان غمبار  در بطن خود نهفته هزاران قرن تباهی را  هرگز  رویای تلخ ، برگ  یا خواب های شوم و پریشن جوانه یست  که  دندانه ی مضرس اره  آن را  تعبیر می کند  هرگز طلسم نیست  که یوغی به گردنی ست  ه  ر  گ  ز  هرگز چه اعتراف صریحی ست  چون داس کند  راز حیات و مرگ علف را  تفسیر می کند  هرگز  قرنی که قلب هر انسان  چندین هزار بار  کوچک تر است  از زخمهای مزمن و رنجی که می  کشد  ه  ر  گ  ز      بر چفت مقبره پیر  قفلی میان گره ها و قفل ها  دیشب گشوده شد  هیهات ... بدبختی چه کس آغاز گشته است ؟      از این  از این شکسته پر  از این شکسته زورق پندار  از این به آب داده گنج و حوصله و باور  از این  بر تن دریده جوشن رویا  از  کف پریده تیغه ی منطق  از دیدگان تجربه های کور  از این  از این شکسته  لب به عبث بسته  تن به کفن شسته  از راههای آبی ناممکن خیال  تا ممکن محال  بی خوف موج خیز گذشته  چه می پرسی ؟  پرسنده گفت  مرد  آندم که با تمامی خواهش  با عطش ات ناشناخته  سودای گنگ کدام ایمان  افکند پنجه به جانت  بی اختیار  در بی کران شراع گشودی ؟  ای دست اختیار به سکان  بی پای اعتبار ؟  ای مرد ساحلی  هرگز از بادبان شکسته ، سخن از جهت مپرس  با او سر تفاهم  با ابر و باد نیست  با او  ز سختی براده ی الماس  و ساحل نجات  با او  از کوره راه آبی و گرداب دم مزن  ای ساحلی  از بادبان شکسته ز اعجاز دم مزن  او خود خود  دگر ناخدای کیست ؟  ای ساحلی  نه هر که خطر کرد  بازی استنطاق را  هست مستحق  او با سکوت نگاهش  مستنطقی است  بی رحم و بی زوال  با قفل های لبانش  ما را نشانده است  در جای اتهام ؟  بازیگریست که ما را  بازیچه کرده است  آنگه کشانده است  در حد این مقام ؟  پرسید دیگری  افسانه گاهواره ی افسون است  قفل  سکوت بی سببی نیست  در آن اشارتیست  و هر بهانه روزنه ای بر کنایتی ست  هان گوش باش  در زنجموره ی این تخته پاره ها  بی شک روایتی ست  آن بادبان شکسته  آن ناخدا  قفل از لبان شکست ، لب بر جواب بست  با شوق  بی تاب و پر توان  رفتم ، تا دور  ، دور دید  بر ساحلی غریب  مردی در انتظار  چله نشین  گفت  خاکت کجاست قاصد دریا  گفتم که  آب  پایت ؟ بر روی تخته ی تابوت  خندید آنچنانکه محال است  دردش ز شانه ام بگریزد  گویی که درد ، درد هزاران نسل  با خنده اش دمادم پی  در پی  در نای استخوانم  در خونم  در نهفت روانم  مرغی پر زد و نالید  فریادش از تمامی اقصای در گذر  و باد و بادبان رجز خوان  در دست باد  وای  این بود آنچه رفت  و آنچه ماند  از آنچه ماند  در مشت استتار  حرفی بزن  ای تشنه گوش  دیگر چنان بگفته ی آن مرد  آن بسته دل به وسوه ی پوچ انتظار  با شک و با یقین  در انتظار قاصد دریا  دل بسته بودم ، آه ... که هر فریاد  تکرار بود ، تکرار پوچ مکرر بود  نقشی  بر آب ها و گمان ها  و ناخدا  خاموش گشت  شاید که رفته بود در اندیشه ای محال  ناگاه پرسید  زان میانه کسی بی تاب  و پرسشی پیاپی  آنکه چه رفت ؟  و ناخدا به خود آمد  چیزی نگفت و گفت  دگر هیچ  و بادبان قایق آواره ای شکست  از هر شکسته پاره ، ندا برخاست  آن انتظار منجمد  آن دیدگان سپید  و با التجای گفت  هر چند نارسای پیامی  بی سود گفته ای  خبری  حرفی  هر چند نارسای پیامی  من زنده ام  مردان انتظار نمی میرند  از آنجا بگو  از ساحل امید  از کرانه ی ابهام  گفتم  گریستن  یا در  بهانه سوگ نشستن  بی انتظار و بیهوده زیستن  مرد سپید چشم  چنین گفت : چه بیهوده گفتنی  برگرد  و موج های ساحلی او را زیاد برد  من بازگشت را به سر آغاز  در آب ریخته بودم  از بازگشت  آسیمه سر گریخته بودم  رفتم  در پهنه ی نبرد  با کوله بار درد  سکان به دست باد  هان کوه پشت کوه  هان موج پشت موج  هان درد پشت درد  کاهی و کوه ، قصه همین بود  بیمی نبود اگر بود  در بادبان سخت بود که فرسود  مردی دگر سختی داشت  مردی ، دلش حریف با دل دریا  لنگر کشیده در غلیظ غریب مه  از کرانه ی ماتم  گفت  هنگام رفتن است  ای ناخدا بگوی  آیا هراس پنجه نیفکند  بر ریشه های روانت  و ناخدای به او گفت  هرگز... مقهور بیم ، کسی نیست  کانرا شناخته ست  ای بار بیمناکیتان بر دوش  مردان بی هراس  در موج حادثان  نمی میرند  و مردان بیمناک ، در گاهواره ها  آنگه سکوت  سپس خندید ، آن ناخدا  آوار بود  آوار درد ، در هزاران ن نسل  در خنده اش  رازی غریب را به امانت سپرده بود  رازی که ساحل مردان سوگوار از آن لرزید  دم در کشید  آرام جان سپرد  مغی پرید با ناله ش غریب در اقصا  در دور دید  لاشه ی مردی  غلضت مه را شکافت       گامی دگر مانده ست  در هر کجا باشی  در خانه های جدول معیار انسانی  ای نقطه سرگشته خط زندگی را نیست پایانی  تا زنده ای گامی دگر مانده  است  بر جای پای من نگاهی کن  راهی که خواهی رفت ، خواهی دید  چنبر زده بر زیر گامت رشته ی دامی ست  در خط دید من گذرگاهیست  روید سراب از زیر هر گامی  گامی دگر باقی ست  گامی دگر گامی  گامی چو تیری بر مسیری گنگ  در نعره اش شوق رسیدن ها  گامی هدف گم کرده در مرز سرانجامی  گامی که پاسخ بود خواهد هر سوالی را  گامی دگر مانده است  گامی دگر گامی  افسوس آن فرزانه آن سالار  خسته است  دیگر برای او  هر گان فرسنگی و فرسنگی است  با خویش می گوید  با بی نهایت کوره ره پیوندها بسته است  خط بر مدار انحرافی پوچ پیوسته است  از نقطه تا خط رمز و راز ماست  گام نهایی در گمان ماست  پندارهای بی بها راه جهان ماست  در لحظه ی آغاز  فرسنگ ها گامی ست  در فرجام  هر گام فرسنگی فرسنگی ست  پیمودن هر راه  افسانه ی بی ارتباط هیچ با پوچ است  با این همه گامی دگر مانده است  افسوس  آن فرزانه ... آن سالار ، آن رهرو  فریاد زد  گام دگر باقی ست  گام نهایی ، خنده او را برد  فرزانه ی من ، رهروی من مرد  من بودم و او ، مردگان بسیار  هنگام شستن بود و کفن و دفن  در زیر لب با خویش می  گفتم  گامی دگر مانده است  گامی دگر  او را کفن کردیم  ناگاه دیدم ، وای  مولای من ، پاهای چوبین داشت  مولای من با پای چوبین اش ، سخنمی راند  از صخره های تیز و از رههای پنهانی  افسانه ها می خواند  می خواند و می آموخت  گام دگر مانده است  گام دگر  گام دگر ، هر جا که هستی باز هم گامی دگر مانده است  غم در دلم بیداد کرد ، اما نگرییدم  آن همگام ، هم هرگز نمی گریید  می گریاند  احساس کردم قلبم از چوب است  از چوب ، خونین چون صلیب آنگاه  بر آن تو مصلوبی تو ای همراه  ای فرزانه ای مولا  در خویش می گفتم  گامی دگر مانده است  مقصد رسیدن نیست  رفتن رهیدن نیست  رفتن به هر بیراهه رفتن ، هرز گردیدن  چون چرخ چرخیدن  نفس تحرک خواهش کور زمان ماست  گام نهایی در نهان ماست  بعد از رسیدن ها  گامی دگر باقی ست      سبو بشکست ، ساقی ! همتی از غصه می   میریم  شکسته تیله ها را بر لبم کش تا سحر گردد  در میخانه را قفلی بزن ترسم که ولگردی  ز درد آتشین زخم خبر گردد  خبر گردد  به پیراهن بپوشان روزن میخانه را ساقی  که چشم هرزه گردان هم نبیند ماجرایم را  به خویشم اعتباری نیست ، گیسو را ببر ساقی  و با آن کوششی کن تا ببندی دست و پایم را  ز خون سینه ام ، ساقی ! بکش نقش زنی بی سر  به روی آن خم خالی که پای آنستون مانده  به زیر  طرح آن بنویس با یک خط ناخوانا  به راه دشمنی مانده ز راه دوستی رانده  و دندانهای من سوراخ کن با مته ی چشمت  نخی بر آن بکش ، وردی بخوان آویز بر سینه  که گر آزاده ای پرسید روزی : پس چه شد شاعر  نگوید : مرد از حسرت بگوید : مرد از کینه      او یک نگاه داشت  به صد چشم می نهاد  او یک ترانه داشت  به صد گوش می سرود  من صد ترانه خواندم و  نشنود هیچکس  من صد نگاه داشتم و  دیده ای نبود      شهریست در خموشی و دیوارهای   شهر  گشتند تکیه گاه من هرزه گرد مست  با خویشتن به زمزمه ام این حدیث را  یا هست آنچه نیست و یا نیست آنچه هست  داغم به  لب ز بوسه یک شب که شامگاه  زخمی نهاد بر دلم و آشنا شدیم  با یک نگاه عهد ببستیم و او مرا  نشناخت کیستم ! سپس از هم جدا شدیم  شهریست در خموشی پرهای یک کلاغ  بر پشت بام کلبه ی متروک ریخته  یخ بسته است ، گربه سر ناودان کج  مردی به راه مرده و مردی گریخته      نه او با من  نه من با او  نه او با من نها عهدی ، نه من با او  نه ماه از روزن ابری بروی برکه ای تابید  نه مار بازویی بر پیکری پیچید  نه  شبی غمگین  دلی تنها  لبی خاموش  نه شعری بر لبانم بود  نه نامی بر زبانم بود  در چشم خیره بر ره سینه پر اندوه  بامیدی که نومیدیش پایان بود  سیاهی های ره را بر نگاه خویش می بستم  و از بیراهه ها راه نجات خویش می جستم  نه کس با من  نه من با کس  سر یاری  نه مهتابی  نه دلداری  و من تنهای تنها دور از هر آشنا بودم  سرودی تلخ را بر سنگ لبها سخت می سودم  نوای ناشناسی نام من را زیر دندانهای خود بشکست  و شعر ناتمامی خواند  بیا با من  از آن شب در تمام شهر می گویند  ...  او با تو ؟  ولی من خوب می دانم  نه او با من  نه من با او       مادر منشین چشم ب ه ره برگذر امشب  بر خانه پر مهر تو زین بعد نیایم  آسوده بیاران و مکن فکر پسر را  بر حلقه این خانه دگر پنجه نسایم  با خواهر من نیز مگو :  او به کجا رفت  چون تازه جوان است و تحمل نتواند  با دایه بگو : نصرت ، مهمان رفیقیست  تا بستر من را سر ایوان نکشاند  فانوس به درگاه میاویز! عزیزم  تا دختر همسایه سر بام نخوابد  چون عهد در این باره نهادیم من و او  فانوس چو روشن شود آنجا بشتابد  پیراهن  من را به در خانه بیاویز  تا مردم این شهر بدانند که ؟ بودم  جز راه شهیدان وطن ره نسپردم  جز نغمه آزادی شعری نسرودم  اشعار مرا جمله به آن شاعره بسپار  هر چند که کولی صفت از من برمیده است  او پاک چودریاست تو ناپاک ندانش  گرگ دهن آلوده و یوسف ندریده  است  ب گونه او بوسه بزن عشق من او بود  یک لاله وحشی بنشان بر سر مویش  باری گله ای گر به دلت مانده ز دستش  او عشق من است آه ... میاور تو به رویش      جای هر بوسه شده زخمی  گونی رسته به هر راهی  نه سرشکی ز دل ابری  نه صدای ز ته چاهی  چه شد آن جام که هر شام به گردش بود  چه شد آن نغمه که آن مست در  این کو خواند  چه شد آن سایه که رقصید براین دیوار  چه شد آن پای که جایش دم درگه ماند  مرد نی زن به کجا رفت و چه شد آهنگ ؟  که زمین کوفت چنین نی را ؟  که به میخانه غبار سیهی پاشید ؟  که به کین ریخت بدر جام پر از می را ؟  وای یم روز در این خانه زنی می زیست  موی او دود صفت ، خفته به پیشانی  که بر او دست بیازید ؟ کجا بگریخت ؟  که بیاموخت به من رسم پریشانی  جای هر بوسه بهر گونه شد زخمی  جای هر گل گونی رسته به هر راهی  نه سرشکی که ببارد ز دل ابری  نه صدایی که برآید ز ته چاهی  همه جا سینه تهی از عشق  همه جا گریه درون چشم  همه جا شور بدور از سر  همه جا مشت گره از خشم  شعر من بود که ورد لب هر کس بود  جای من بود بهر دست و بهر شانه  خانه ام بود چو میعادگاه عشاق  چه شد آخر که رمیدند از این خانه  همه جا تاریک  همه دلها سنگ  همه لبها سرد  همه جا بی رنگ       ای سنگفرش راه که شبهای بی سحر  تک بوسه های پای مرا نوش کرده ای  ای سنگفرش راه که در تلخی سکوت  آواز گامهای مرا گوش کرده ای  هر رهگذر ز روی  تو بگذشت و دور شد  جز من که سالهاست کنار تو مانده ام  بر روی سنگهای تو با پای خسته ... ، آه  عمری بخیره پیکر خود را کشاندم  ای سنگفرش هیچ در این تیره شام ژرف  آواز آشنای کسی را شنیده ای؟  در جستجوی او به کجا تن کشم ، دگر  ای سنگفرش گم شده ام را ندیده ای ؟       می بافت دست سنگ  گیسوی رود را  می ریخت آفتاب  پولک بروی دامن چین دار آب مست  یک تکه ابر خرد  از ابرهای تیره جدایی گرفت و رفت  می بافت  دست سنگ  گیسوی رود را  می ریخت آفتاب  پولک بر روی دامن چین دار آب مست  یک تکه ابر خرد  از ابرهای تیره جدایی گرفت ، و رفت  تنها نهاد سایه ابر کبود را  کوتاه کرد قصه گفت و شنود را  بود و نبود را      ای رهگذر ، درنگ که چون مار تشنه کام  خوابیده ام کنار گون های نیمه راه  زنجیر تن به زهر هوس آب داده ام  تا پیچمت به پای در این دوزخ سیاه  ابلیسم  ای رهگذر ابلیس زندگی  مردم فریب و رهزن و خودخواه و خون پرست  خورشید من سیاهی و فریاد من سکوت  هستی من تباهی و پیروزی ام شکست  بر سینه ام مکاو کویریست جای دل  تف کرده از نفس های ناکسان  امیدهای من همه در او فنا شدند  جز جای پا نمانده از آنها به جا  نشان  در دیده ام مخواب که گوریست جای چشم  در آن نگاههای مرا خاک کرده اند  هر گه که طرح عشق کشیدم ، به گونه ای  با زهر کینه عشق مرا پاک کرده اند  تابوت من کجاست که در انتظار مرگ  در این کویر شب زده تنها غنوده ام  ای مرگ سر گذار دمی روی شانه ام  شعری برای آمدنت من سروده ام       ای آمده از راه در این ظلمت   جاوید  فانوس رهایی به ره باد نشانده  ای آمده از چشمه ی خورشید تمنا  دامن لب مرداب پر از ننگ کشانده  ای برکه گم  گشته به صحرای محبت  مگذار که تن بر تو کشند شاعر بد نام  مگذار زبان در تو زند این سگ ولگرد  مگذار که این هرزه برویت به نهد گام  تب دار ، لب تشنه به هم دوز و میالای  با بوسه ی مردی که گنه سوخته جانش  آغوش تهی دار از این کالبد پست  بر سینه ی پر مهر خود او را  مکشانش  گم کن نگه سوخته را در ته چشمت  از دیدن اهریمن ناپاک بپرهیز  باخشم بهم ساقه بازوی گره زن  بر شانه این شاعر خودخواه میاویز      پنجره را باز کن به کوچه متروک  نور بتابد بروی کاشی درگاه  تا نگه خسته ات غبار ره از تن  پاک کند ژرف چشمه های گم ماه  پرده قلمکار را به میخ بیاویز  تا فکند مه پرند نور برویت  تا بچکد تک ستاره ای ته چشمت  تا بکشد باد مست ، دست بمویت  سفره بیفکن بروی قالی کهنه  دسته گلی در کنار آیینه بگذار  فوت بکن در چراغ روی بخاری  تنگ تهی را ز روی طاقچه بردار  پنجره را باز کن که آمدم امشب  خسته ز میخانه  های شهر سیاهم  پنجره را باز کن مگر تو نگفتی  پنجره گر باز بود چشم به راهم ؟  نعره کشیدم که  آی پنجره بگشای  لب ز لبی وانشد سوال کند کیست ؟  پنجره بسته ست آه پنجره بسته ست  هیچ کسی در اتاق منتظرم نیست      این شعر نیست آتش خاموش معبدیست  این شعر نیست قصه احساس سنگهاست  این شعر نیست نقش سرابیست در کویر  این شعر نیست زندگی گنگ رنگ هاست  گر شعر بود بر  لب خشکم نمی نشست  گر شعر بود از دل سردم نمی رمید  گر شعر بود درد مرا فاش می نمود  گر شعر بود تیغ به زخمم نمی کشید  این شعر نیست لاشه مردیست پای دار  این شعر نیست خون شهیدیست روی راه  این شعر نیست رنگ سیاهی است در سپید  این شعر نیست رنگ سپیدیست در سیاه  گر شعر بود مونس چنگ و رباب بود  گر شعربود از دل خود می زدودمش  گر شعر بود بر لب یاران سرود بود  گر شعر بود نیمه شبی می سرودمش       بوی شن سوخته می آمد  از تن جاده ی گورستان  طشت خورشید پر از خون بود  خون قی کرده ی تابستان  جوی دم کرده تهی از آب  طاول قارچ به لب بسته  شاخه ها سوخته و بی برگ  آسمان خسته ، زمین خسته  برکه ای خشک و ترک خورده  گربه ای مرده و وز کرده  در برسایه یک تابوت  عابری تشنه و کز کرده  گورها گرسنه و خالی  قاریان منتظر و خاموش  نه سرشکی به لب پلکی  نه نوایی که خلد در گوش  گورکن ها همه  آواره  همه جا خلوت و کور و سوت  من به صد دلهره می گفتم  ای خدا گر نرسد تابوت ؟  بوی شن سوخته می آمد  از تن جاده ی گورستان  طشت خورشید پر از خون بود  خون قی کرده تابستان      می آیی و من می روم ای مرد دیگر  چون تیرگی از بیخ گوش صبحگاهی  می آیی و من می روم ، زیباست ، زیباست  باران نرمی بر غبار کوره راهی  دشت بلاخیز  غریب تفته ای بود  هر تپه ای چون طاولی چرکین بر آن دشت  ما سوختیم و خیمه برکندیم و رفتیم  اینک ، تو می آیی برای سیر و گلگشت  حلاج ها ، بر دار ، رقصیدند و رفتند  شیطان حدایی کرد در این خاک سوزان  این قصر عاج افتخار آمیز تاریخ  بر پاستی ، از استخوان تیره  روزان  تابوت خون آلود من گهواره ی توست  جنباندت دست پلید پیر تقدیر  هشدار یک دنیا فریب و رنگ و بازیست  روزی شنیدی گر کسی می گفت : تدبیر  می آیید و من می روم  بدرود  بدرود  چیزی نیاوردیم و چیزی هم نبردیم  بیهوده بودن ، تلخ دردی بود ، اما  اما  ... چه دردانگیز ما بیهوده مردیم       در غریب شب این سوخته دشت  من و غم ، آه ... چه بر من بگذشت  کاروان گم شد و خاکستر ، ماند  کرکس پیر دل من می خواند  ای عطش در رگ من  جاری باش  شعله زن دودم کن کاری باش  رگ غم سوخته ، ای ریشه ی من  بمک از طاول اندیشه ی من  دشت شب تاخته ام خاموشم  موج خود باخته ام ، مدهوشم  طفل آواره ی شهر خوابم  تشنه ی خویشتنم ، گردابم  برگ پاییز به دست بادم  ریخته ، سوخته  بی  بنیادم  کاروان سوخته ای چاووشم  در بدر زمزمه ای خاموشم  گره کور غمم بازم کن  قصه پایان ده و آغازم کن  ای تو گم نامعلوم ای نایاب  گنگ نامعلومی را دریاب  دست پیش آر که رفتم از دست  دامنم گیر که هیچم در هست  من و تو چیست ؟ چه بیشی  چه کمی ؟  چو کویری و تمنای نمی  من و تو چیست ؟ من و من باشیم  روح تنگ آمده از تن باشیم  بگریزیم و به هم آویزیم  عطشی در عطش هم ریزیم  نفسی در نفس من بفشان  بکشانم ، بچشانم ، بنشان  بکشان بر سر بازار مرا  جان فدای تو بیازار مرا  سنگ بدنامی بر جامم  زن  کوس بدنامی بر بامم زن  زندگی چیست ؟ سراب است ، سراب  نقش پاشیده بر آب است ، بر آب  عشق ، خونابه ی دل نوشیدن  کفن ماتم خود پوشیدن  آرزو ، گورکن دشت جنون  نانش از عشق و شرابش از خون  جغد پیریست سعادت در قاف  نغمه اش لاف و همه لاف گزاف  مرهم سوختن ، از ساختن است  چه قماری که همه باختن است  زندگی چیست ؟ مرا یاد بده  آنچه می دانم بر باد بده  توتیایی تو به چشمانم کش  تشنه ام ، تشنه ی آتش ، آتش  تیشه بر ریشه جان دوخته ام  دل بهر شعله ی غم سوخته ام  باد آواره به گورستانم  بذر پاشیده به سنگستانم  برق منشور یخین ، رازم  پر سیمرغ غمم بگدازم  پیش از آن لحظه که نابود شوم  شب شوم ، شعله شوم ، دود شوم  در غریب شب این سوخته دشت  کرکسی پر زد و نالید و گذشت      يک خنده مليح  کمي شرم  به ... به ... چه سورپريزي  نيم رخ  نه ... اينطور خوب نيست  يک لحظه ... آه  تيک ، تاک  بسيار خوب  خواننده ي عزيز آزاد  باش  با نور خوب و زاويه ي مرغوب  عکسي از آنجانب گرفتم  و با اين عکس يک لحظه اي عبث ز زندگي ات را  تثبيت کرده ام  اما ، در اين ميان حماقت خود را نيز  تاييد کرده ام       گیرم بهار نیاید  این انتخاب مرا شاد می کند  بیهوده مردن  تابوت خالی یاران را  در پهنه ی نبرد به خاک سپردن  گیرم بهار نیاید  با من مپیچ که تلخم  گیرم که ابر نبارد  با من ببار که اشکم  آنجا  در معبر سیاه  کسی نعره می کشید  خیانت  بر ما دریغ روزن هر گوش بسته بود  در انزوای چشم شهیدان  شب لرد بسته بود  اما بهار نیامد  و پهنه ی نبرد  در  انتظار قطره خونی هلاک شد  گیرم بهار نیاید  این انتخاب مرا شاد می کند  بیهوده ماندن  در سوگواری یاران نیمه راه  مرثیه خواندن  اما اگر بهار نیاید ؟  با من مپیچ که تلخم  گیرم که ابر نبارد  با من مبار که اشکم  ای درد ، اگر بهار نیاید ؟  همدرد ، اگر که ابر نبارد ؟  از گور ما چگونه توان رویید  مردانگی و عشق  بر سنگ گور ما  چگونه توان سود آسمان  انگشتهای نازک خود را به افتخار ؟  ب اینکه یاس در رکاب من و کینه یار توست  همدرد ، من را خموش کن  من را فریب ده  با من بگوی که  در این فراحناک  یک مرد زمزمه خواهد کرد  در انزوای خویش که آنها  در قحط سالی شوم  با عشق زیستند  و با شمشیر  بر خاک ریختند  ای وای ، اگر بهار نیاید  ای وار اگر که ابر نبارد  من را فریب باش  آرام کن  با من مبار که خونم  ای پاک ، ای  شریف  همدرد ، هم سرشت        لرزید در عمیق آینه تصویر  پر زد کلاغی از لب دیوار  بادی وزید و پنجره را بست  باران گرفت نرم  اندوه خیمه بست  با خویش مرد گفت  احساس می کنم  تا مرز بی نهایت  آنجا که انجماد  در روح هر روان شده ای جاریست  راهی دراز نیست  اما ... خدا اگرچه بزرگ است  و عادل و کریم  بی شک در انتظر لاشه ی من نیست  باری ، سخن دراز شد  از لابه لای زخم خرافات  میراث رفتگان  چرک آب باز شد  بهتر که بگذریم  اینک سه هفته می گذرد ، اسلحه ی من  خمیازه می کشد ، درون کشوی میز  برخاست  تک تک فشنگ چید در انباره ی خشاب  و روبروی آینه  آرام ایستاد  نیم رخ  هدف گرفت میان شقیقه را  خوردند ثانیه ها یک دقیقه را  و  زیر لب شمرد  یک  دو  و ... ماشه را چکاند  گمپ ... انفجار ... دود  در روی آینه ترکی همچو عنکبوت  رویید  تصویر مرد  از عمق آینه  در پشت آینه  دیوانه وار قهقهه سر داد  باران گرفته بود  در پشت شیشه ها  می کوفت مشت ،  باد      نوشتم : 5  گفتم :  شعری برای تو  لبخند مرد  اندوه خیمه بست  بی باورم ! عزیز  هر عددی شعریست  و 5 شعر غددهاست شکل قلب  55 بیتی ز تک  غزل عاشقانه ایست  نفرین به عشق فسون جاودانه ایست  بی باورم ! عزیز  هر عددی شعریست  و 5555 آه  سرخ و سپید  زرد و سیاه  هرگز سرود اتحاد ملل نیست  نفرین به احتمال محالی است  بی باورم ! عزیز  هر عددی شعریست  حتی 007  مقدس ترین  ترانه این نسل مبتذل  یا 118  عنوان انتظار  بی باورم ! عزیز  هر عددی شعریست  و 13  تک شعر شعرهای عددهاست  منفور و نحس  چون سرنوشت من  بی باورم ! عزیز  هر عددی شعریست  از 0 تا ...  اندوه مرد  وسواس خیمه زد      در سایه ی مرطوب چرکین سیاه من  در این شب بی مرز  مردی ست زندانی  نوری ست سرگردان  در مرگ من آن سایه در خود رنگ می بازد  هر سایه موجودی  ست  کز نور در خود نطفه می سازد  آنگاه می میرد  من دیده ام  مردی که روزی سایه اش درپیش پایش مرد  نور پلیدی سایه اش را خورد  در روح من تصویر کم رنگی  پیدا و پنهان می شود هر دم چون سایه ای بیمار  در آب های تار  تصویر می خواند  من  مردگان را دوست می دارم  آنها نمی میرند هرگز ، چون  از همدگر بیگانه می باشند  سرگشتگان  بی سایه می باشند  در این شب بی مرز  در این شب لبریز از اندوه  باران نرمی شیشه را می شوید ، آرام  تک سایه ای حیران و سرگردان  پاشیده بر دیوار  دیوار  می ریزد فرو آوار  آوار  احساس من ، احساس بیمار      شب شکوه ستوه  مرا به باد سپردی  به بادهای غریب  سپردن آسان است  شب شکوه ستوه  مرا چو کودک بی باوری به همهمه ها  به خون دلمه  بسته یاران سپردی و رفتی  به خویش سپردی  گذاشتی رفتی  گذشتن آسان است  شب شکوه ستوه  نه اشک بود نه باران  تداوم خون بود  چه بارشی که زمین رابه آسمان می دوخت  ز پشت پنجره ی خون و شب کسی گریید  چه دردناک گریست  چه درد ، درد ، چه دردی است گریه  مردان  نه درد آسان است  شب تسلسل ماتم  شب ستوه و صبوری  شب سکوت و سکون  ز هرم حرمت تردید در کویر جنون  من آب می گشتم  یقین چه جادویی ست  اگر درون سینه حکومت کند چه نیرویی ست  یقین ترا می برد  یقین  شب شکوه ستوه  شب تراکم اندوه  شبی که می بینم چه ساده است تنفرو احمقانه غرور  قرار داد کثیفی ست عشق ، آری عشق  شبی که می نالیم  چگونه باورمان شد که عشق درمان است ؟  چگونه ؟ آه  هنوز خاطره ها می جوند دل ها را  چو زخم های گرسنه  کسی نمی داند  تو هم نمی  دانی  که پشت پنجره ی شب کسی ست سرگردان  طنین گریه ی او پشتوانه ی سوگ است  کسی چه می داند  تو هم نمی دانی  تراکم شب را  طنین شیون مردان به خونمی آلاید  شب شکوه ستوه  شب تفاهم نیست  شب است و گرداب است  کلید صبح میان عمیق مرداب است  شب لجن زده ایست  کسی نمی شنود  تو هم نمی شنوی  تویی که سنگ صبوری را  چو سکه در ته مرداب شب رها کردی  فضای سینه عفن چون عمیق گنداب است  شب شکوه ستوه  سخن مباش چو باران  که نیست تشنه لبی  سخی مباش و مبار  شب شکوه و ستوه  سخی  مباش چو باران  که نیست تشنه لبی  سخی مباش و مبار  که در میان لبان شط چرک و خون جاری ست  شب شکوه و ستوه  شبی که تار بافتی و پود  شبی که پود بافتی و تار  شبی که رشته ، رشته در این تنگنای دام بستی و رفتی  امیر پیله ی شب عنکبوت دوداندود  طنین  گریه مردی سکوت را بوسید  و قشر طلمت درهم فشرده را پوسید  شب جدایی هاست  شب رهایی هاست  رهایی آسان است  شب شکوه ستوه  چو پیر پرت درختی  به زیر تسمه بی رحم باد افکندی  چو برگ دور شدی ، دور ، تا نهایت دور  یقین تو را می برد ، یقین چه  جادویی ست  اگر درون سینه حکومت کند چه نیرویی ست  گذشتن آسان است  شنیدن آسان است  اسارت آسان نیست  حقارت ... آه  شب شکوه ستوه  شب سکوت و سکون  شب من است ، شب من  در این لزج شب چرک  اسارت آسان نیست  حقارت ... آه  تو را  به مرگ می سپرم  ...‎آه.... مردن آسان است  طنین هق هق مردی درون شب پیچید  به سرفه شد تبدیل  و سرفه ها به گلوله  گلوله ، .. پی در پی  چه مردن آسان است      ای بی تو من خراب  شب بی تو خسته است  ای بی تو من سراب  دیگر شتاب توان را شکسته است  در من ، منی بپاست  اما نرفته دلشده ای در  عمیق خواب  جدایی چه خیمه ای  در هشر بسته است  اما ... نرفته دلشده ای در عمیق خواب  ای دیده ات شراب  جرعه نگاهی  ای بی تو دل خراب ، تباهی  در کنه من غم تو در این پر ستوه شب  پرواز می کند  در این شکسته شب چه سیاهی گرفته لرد  ای بی تو من  خراب خرابی  دستان باد  دیوارهای جدایی کشیده اند  در روی خاک  این ظلم نیست  ای بی تو من خراب  ای بی تو من خراب  شب بی تو خسته است  من بی تو خسته ام  و جدایان  در هم شکسته اند  ای بی تو  ای سراب       ایمان بیداد  به عهدی داد  روح فریب ام ، بی تو ... بی تو  قانون گردابم ، سرابم ، نقش آبم  بی تو ... بی تو  بی ایمنی ، شوریدگی ،  در قعر خوابم  ای بی تو من بی خویش ، بی خویشتن ، بی کیش  خاری هدف گم کرده در دهلیز بادم  بی تو ... بی تو  طیف غباری خفته بر دریای شن زار  خون شب ام  هذیان تب آلود دردم ، بی تو  بی تو  رمز سکوت ام  راز بهت ام  رنگ یادم  بی تو ... بی تو  ی  تو ، بی تو  از زندگی بیزار  تا مرگ راهی نیست ، بی تو  ای بی من و در من  بی من تو هم آنی و اینی  ای بی تو من گرداب و یرانی  قانون بی رحم پریشانی  چنینی ؟  بدرود ، بدرود  این اشک و هق هق گریه مردی پشیمان نیست  مردان نسل ما  با گریه  می خندند ، بی تو  ای بی تو من ، بی من  آیا تو هم اینگونه می خندی ؟  با گریه خندیدن نه آسان است  بی تو      ناگهان  صبر نجابت را در تنگه ی آغوش شهوت افکند  و ، رذیلت در حجله ی خاموش فضیلت ره یافت  چه سخن ها که ملامت می بافت  همه تهمت ، همه  لاف  چه امیدی که پرستشکده ی تنهایی  معبر کوچ جدایی ها بود  و نمی دانستیم  کلمات چه زبونند و چه بی مقدارند  و چه آسان با ، نه  می توانگفت : آری  ای ملامت  آیا نفرت با کینه یکی است ؟  نعره در خاموشی پنهان نیست ؟  برد ، در باخت ؟ و... آه  دستها را رو کن  اضطراب در تخ جیب کسی در خواب است  که چو تو مضطرب است  باد ... باد  خانه ی باد دگر ذهن پریشانی نیست  باد ، باد  قاصد در بدریست  ای ملامت ، بس کن  باد را ، آن شب دیدی ؟ دیدی  بی گمان  حامل روح پشیمانی بود  که چنان زوزه  کشان در تن خود می پیچید  راستی باد چه پیغامی داشت ؟  از چه کس ؟  پیچش باد نمی دانی چیست  گردباد  باد را باور کن  گردباد قاصد در بدریست  باد بیهوده نمی موید از بیداد است  گردباد ، قاصد در بدریست  باد نمی موید از بیداد است  گردباد  کف گهواره ی من روییده است  پس مرا باور کن  ای ملامت ، بس کن  که همه بر بادیم  مرگ خواهد آمد  پس از آن آزادیم  پس از آن آزادیم      كلاغ پیر پرید  شكست شاخه ی تر  نشست خاطره ها  بروی شیشه ی در  شبی پریشان بود  كه عطر غم ها ریخت  ستاره ها یخ زد  به پلك ها آویخت  شبی پریشان بود  درون كوچه ی پرت  كسی گذر می كرد  نه باد بود و نه برگ  نه زندگی و نه مرگ  به شهر خاطره ها  كسی سفر می كرد  درون هشتی خیس  صدای پایی سوخت  شكوفه زد اندوه  لبی لبی را دوخت  كسی مرا می خواند  به شهر  تاریكی  كسی سفر می كرد  كسی به جا می ماند  به روی حلقه ی در  نشست دستی مست  زنی دری بگشود  زنی دری را بست  ستاره ای گم شد  میان چشمه دود  ستاره ی من بود  در آسمان كبود  كجاست بركه ی دود ؟  مرا صدا كردند  درون تاریكی  مرا  رها كردند  چو سكه ای در آب  چو ناله ای در باد  طنین هق هق را  ز دور ذهن زمان  درون من می ریخت  چو دودناك غروب به شهرهای گمان  شبی پریشان بود  كه گنگ خاطره ها  درون من می ریخت  شب بلند یاد  درون من گریید  و باد می  گردید  میان خیمه ی دود  دو دست تشنه مرا  جدا جدا می كرد  شبی پریشان بود  درون كوره ی تب  مرا رها می كرد  شب غریبی بود  شب بلند ستوه  شب شكوه و جنون  مرا رها كردند  درون چشمه ی خون  به زیر تیغه باد  جدا جدا كردند  شب از نفس افتاد  به روی سینه بام  غنود برف سپید  مرا به رویا برد  پرنده ای كه پرید  كه عطر غم ها ریخت  به روی پنجره ها  چو دود بر مرمر  به عمق مقبره ام  چو مار می پیچید  نفس ، نفس ، می زد  دو دست تشنه مرا  دوباره پس می زد  دو دست خون آلود  اجاق چشمم را  ز اشك و خون تر كرد  و ذهن خاطره را  گرفت و پرپر كرد  شبی پریشان بود  طنین شیون ... آه  چكید در گوشم  پرنده ی خونین  صدای هق هق را  هنوز می شنوم  هنوز مدهوشم      این گنگ بودی  در من گریز را  رخصت دهنده است  بن بست از دو سوست  شب تار می تند بر آسمان کوچه راکد  آری همیشه کوچه بن بست راکد است  شاید که باز ، خود را فریب گشته ام  این بوی پای رهگذاران شبانه است  که امید خفته را ، تحریک می کند ؟  بن بست از دو سوست  این گنگ بوی  وسوسه را ، شاید  اما ... فریب ، فریبی نمی دهد  بگشای پنجره تا این غریب بوی ، بیالاید  شب را بخون خویش  بن بست از دو سوست  شب تار می تند  این بویناک وسوسه آلود است  محراب پاک بستر ایمان را  این گنگ ... آه  نه از باد است  تو دامن است عشق دریغی به کاغذین جامه  هر سینه آشیانه بیداد است  وینست آنچه مانده به جز هیچ  بن بست از دو سوست  اینک  فرتوت فاتحان قرار و تاب  چون پشتوانه اند شکست ، شکیب را  هر سو شتاب شتابی کور  این گنگ چیست ؟  پریشان نموده روح صبوری را ؟  نه ... بوی باد نیست  من بوی باد را  آن شب شناختم که در قفس سینه ام دوید  شیون کشید  چنانکه محال است  طعم اش ز خاطرم  بگریزد  نه بوی باد نیست  هرگز بروی پهنه ی پشت کسی چو من  چنبر نبسته ، باد  هرگز برای هیچ کسی چون من  شیون نکرده ، باد  شب تار می تند  با تار ، تار سیاهی  در پودهای باد  اینگونه  قشر ظلمت در هم فشرده را  در هم مهار کرده ، به زنجیر می  کشد  بن بست از دو سوست  این بوی گام رهگذری نیست  بگذار آفتاب نتابد  شاید سپیده نیز نیاید  و این محال چه زیباست  بن بست از دو سوست  شاید به پاکی نهفت حرم ها و حجله ها  از خون تازه زنها  سیراب گشته اند  نور نتابد  و کوچه  راکد است ، بن بست از دو سو  آری همیشه کوچه بن بست راکد است  و آرام و بی قرار  اما ... چگونه بوی به این کوچه رخنه کرد  این گنگ ناشناس  بوی درنگ  بوی شتاب  بوی تحرک و مرگ امید نیست  بن بست از دو سوست  و کوچه راکد وتنبل  ای پیر  رخصتی  این ... بوی گند کوچه نیست که می گندد  با آنچه اش در اوست ؟  این بوی گم شده مرگ نیست پیچیده لابلای موی سیاه شب  مغروق بوی شبانگاهی  این نیست ؟ نیست بوی تباهی      باد است ، باد هراسان  با زخمه های ممتد و سنگین  باران سر شکیب ندارد  و باد مست ، گویی لگام گسسته ست  در باغ ، پرده قلمکار  شیرین بکار باده گساریست        در موج تاب ، آینه چو چشم گشودم  آنقدر پیر گشته بودم  که لوح حمورابی را می توانستم  به جای شناسنامه ارائه دهم  بودن چه سود ؟  با خورد و خواب  دلفسرده تر از مرداب  طرحی ز یک سراب ، نقشی عبث بر آب  باید شناخت ، ورنه بناگاه خوشبخت می شوی  بی رحم و تنگ دیده و دل سنگ می شوی  قارون چنانکه شد  گند کثیف خوشبختی را  با عطرهای عربستان نمی توانی شست      كاخ سپید  قصر كرملین  دو غده بدخیم بر سینه ی زمین  زخم دهن گشاده  تف چرك  امواج درد  و سازمان ملل  معماری جنون  جغرافیای خون  حق وتو  سند قتل عام  پارادوكسی از زنون      دانش را فروختن به عیاران  رقصی برهنه بر گل آتش ، برای گوهر آرامش  نوشتن رساله امیر به خامه ماکیاول  برای حفظ تبار لورکس بورژیا  و پیدا نمودن آن روی مخده کالسکه فرزند انقلاب  بناپارت کبیر  یک درس نیس ؟       بر دستهایمان  بالای تخت به دیوار بر میادین شهر  حتی بر دکمه های ... جلیقه  زنجیر بسته ایم و یک ساعت  بی آنکه قبله نمایی به دست بگیریم  در موجتاب آینه را ندیم  و ... واماندیم  زندان چه هست ؟ جز انسان درون خود  راستی که هیچ زندانی به کوچکی مغز نیست  آری ما همه زندانیان خویشتنیم      پس بی دلیل نیست  که در آستین مان  و در لابلای کتفمان همواره خنجریست پنهان  نیتچه یادش به خیر  با شعر فلسفه می بافت  م ثل کسی که بخواهد با سایه آفتاب بسازد  در گردباد جنون تاخت ، می شتافت ، می گداخت  سرانجام  با آفتاب سایه ساخت       دل هم برای خود دلایلی دارد  آقای پاسکال دمت گرم  دیگر بشر نی متفکر نیست  دور افکنید  منطق بیهوده را  منطق ،  استقرا ، علیت ، تجربه  این ها کلید درک جهان نیستند      شب تاب بی دلیل می افروزد  پرواز بی هیچ علتی ، در بالهای عقاب است  و کهکشان بی بادی سماع خویش را دنبال می کند  من بی هیچ  بایدی می سرایم  باید که حلقه زنجیر را گسست  باید که باید ها را به دور ریخت  بر من جنون متبرک باد       آه اینگونه گر بوزد باد تا پگاه  اینگونه گر ببارد باران  فردا از شکوفه های سپید به  در روی شاخه ها خبری هست ؟  آری ... هست  نه ... نیست  مرا چه باک ز بارانی  که گیسوان تو چتری گشوده اند      از غرب تا به شرق  رواز کرد تیر و تا پر به خون نشست  از آشیانه اش  از اوج شاخسار  در واپسین دم هستی  با جوجگان خویش چنین گفت  من درد بوده ام  عمری میان شعله ی امیدهای دل  می سوختم  شگفت که دل سرد بوده ام  تب کرده ام ز عشق  خون خورده ام ز رنج که از شعر گل کنم  در باغ عطر و رنگ  گل زرد بوده ام  از من مپرس که پرسیده ام ز خویش  این بود زندگی ؟  با اینکه مهره های کشته این نرد  بوده ام  آری هر آنچه به من گویند  یا آنچه روزگار به من کرد بوده ام  اما  ای کودکان به یاد سپارید  من مرد بوده ام       ما مرد نیستیم که اسبیم  اسبیم ، چوبین ، میان تهی  انباشته در شکم خود  انبره مردهای تیغ آخته ای را  این تیغ بر کفان  اندیشه های  ماست  اندیشه های ما  بگذار تیرگی  در بند بند شهر بپیچید  ما مرد نیستیم که اسبیم  اسب شهر تراوای  مردان تیغ بر کف و کف بر لب  آرام در نهفت ضمیر ما  در انتظار نشسته اند  تا شهر گم شود  در دودناک شب  و فاجعه به نطفه نشیند  بگذار تیرگی  در بند بند شهر بپیچذ  تا این حرامیان  از جان پناهشان به در آیند  چون سنگ دانه های گلوبند ، بند گسسته  در شهر شب گرفته بپاشند  ما مرد نیستیم که اسبیم  چوبین  ما اسب نیستیم  چون کژدمیم در دم زادن به انتظار  تا  نوزادهایمان  زهدان به نیش سهمناک شکافند  وین شهر را  از شش جهت بیالایند  هر چند  اندیشه های مان در زاد روز خویش  لاشه ما را  باید به طیف شب بسپارند  باشد که این دیار  در زیر حکومت کژدمها : اندیشه های ما  ترویج پاسداری فاجعه ها گردد  بگذار  بگذار  بگذار  در بند بند شهر بپیچد  هر چند  هر چند  هر چند  ما مرد نیستیم  ما مرد نیستیم      آخرین کبریت را کشیدم  سیگار را بر افروختن  گره ، در ابروان مرد شکست  خم شد نشست  پیچید عطر خون  عشق را محاسبه ای شگفت در میان  است  سوزش و سازش  فروزش  خاکستر کاهش  ققنوس وار  در نیایش  نیمه شبی ، سحری ، پگاهی  تیزی صخره ای با بن چاهی ... نه حتی ، دم آهی  در تاریکی خیس حیاط کوچک  پاشویه حوض نوک پایم را ربود  جز کاشی های معرق و آمیخته با خون  و دستانی لبالب از خواهش  ، چیزی نیافتم  صحن روز را  شاعری سخن به صبوری شکست  از عشق ، خون بافت ، بافت ، بافت  که عشق و خون را محاسبه صعب در پیش است  لب ریز از قرائن فریبی می بافت  بدان که شنودن مرتبه ای نزدیک تر به دیدن است ؟  این فسانه را بافتم  تا بدانی ، گم شده را  هرگز بازنخواهی یافت  حتی با پنج جای پای مردانه خونین  چرا که عشق و خون و جنون را محاسبه دیگر است      از قوافی  چهارپایه ای  از اوزان  سنگ سمباده ای  با سگک کمربندم تسمه ای خواهم ساخت  بر پشت خواهم کشید چون کوله باری  فریاد بر می کشم  آهای ... تو  پلک را بگشای  تا پس کوچه ها بشنوند  آهای  قندشکن  چاقو  احساس  تیز می کنم       هشدار  نوک پرنده را  هرگز مبند  با بالهایش آواز خواهد خواند  پر و بالش را در هم مشکن  با آوازش خواهد پرید تا اوج کهکشان  لبان شاعر  را مبند      در پس هر قانون  اتهامی که به ما بخشودند  حق بی باوری ما بود  آه  جرم سنگینی بود  که صبورانه تحمل کردیم       هنگامه نشسته بود ، من گفتم  هنگام رسیده است باید راند  سجاده پلک نازنین بگشای  باید که نماز آخرین را خواند  تر کن لب را به بوسه بدرود  بگشای دو بال بادبان در باد  ای مویت کمین گه ظلمت  در نی نی چشم من نگاهی کن  خون نیست ، سرشک نیست  گرداب است  هنگامه رسیده ، فتنه در خواب است  باید که گذر کنم من گفتم  سجاده زلف را چو افشاندی  تردید تعمد است قلبم گفت  از فاصله دو  مرز هیچ وپوچ  از معبر چشمهای هم ، در هم  لب دوختی و نگاه گرداندی  یعنی که ، سکان به دست تردید است  ای فاصله دو مرز روح و تن  ای لحظه جاودانگی ، اسمت  ای قبله شب نشستگان ، چشمت  شب می شکند  سجاده زلف را چو افشاندی  تردید تعمدیست بر هر پا ی  من می شکفم چو می وزی بر من  ای فاصله دو مرز روح و تن  جادویی شعر من بمان با من  بنشین به کنارم ار غمی داری  بشکن ، بشکن پیاله را ، باری  هنگام گذشته است آه ...  آری      ابلیس خدای بی سر و پاییست  انگشت نما شده به ناپاکی  تن شسته در آب چشمه خورشید  تف کرده بروی آدم خاکی  خندیده به بارگاه شیطانی  دنان طمع ز  آسمان کنده  بندی غرور خویشتن گشسته  زانو نزده به پای هر بنده  در بند کشیده ناخدایان را  خود نیز در انزوای خود زنجیر  از دوزخ و از بهشت آواره  در برزخ خویش مانده بی تدبیر  مطرود شما سیاه کیشان است  کز بین تیلزمند یزدانید  لیکن چون به خویشتن  پناه آرید  دانید که بندگان شیطانید  ابلیس منم خدای بی تا جان  پیشانی خود بر آسمان سوده  سوزانده غرور اگر چه بالم را  ابلیس اگر منم       در عطر گرم آفتاب دشتهای شرق  آنجا که می روید برای آدمی گندم  این دانه زرین برای زیست  این هسته ی نیرو برای بودن مردم  گویند  می روید گلی مسموم  خشخاش  بندی او گردد هر آنکس بویدش یک بار  فرجام ، از هستی شود بیزار  درمان هر دردیست  درمان برای مرگ  درمان برای زیست  خود نیز باشد درد بی درمان  این هر دو گل خود را فدا کند تا انسان گیرد سر و سامان  این هدیه از یزدان  و آن تحفه از  شیطان  در عطر گرم آفتاب دشت های شرق  آنجا که می روید گل احساس شعر ما  بس شاعران خود را فدا کردند  تا انسان  شوید ملال درد از دامان  چونان گل گندم  خود را فدا کردند تا انسان رها گردد  تا چرخهای زندگی گردد  از سر گرانبهای آدمها  آسوده افکار خدا گردد  ز آن روزها و شامها و روزگاران  شبها گذشت روزها گم گشت  تا روز ما آمد  دیگر از این تاریک بی بنیاد  از کشتگاه کور  بر چشمه خورشید راهی نیست  ز آن خوشه های زندگی پرورد  در دستهای باد  جز پر کاهی نیست  طاعون به جای  نور از خورشید می بارد  ما را گناهی نیست  بر چشمه خورشید راهی نیست  هر کشتکار کشته کاری خوب می داند  جز خواب و بیهوشی ، خاموشی  ما را پناهی نیست      شاید که قطره ای چکد از خورشید  فانوس راه پرت شبی گردد  مهتاب خیس روی زمین ماسد  شعری شکفته روی لبی گردد  شاید که باد عطر تن او را  از لای در به بستر  من ریزد  از روی برگ های گل زنبق  آوازهای گم شده برخیزد  شاید شبی کنار درخت کاج  آوای گام او شکند شب را  ریزد به روی دامن شب بوسه  ساید چو روی سنگ لبم ، لب را  تف بر من و سکوت من و شعرم  تف بر تو باد و زندگی و شاید  تف بر کسی که چشم به ره ماند  تف بر کسی که سوی کسی آید  شاید که عشق هدیه ابلیس است  اندوه اگر سزای وفا باشد  شاید اگر شکوفه نومیدیست  شاید که مرگ هستی ما باشد  امشب صدای باد نمی آید  شاید که مرگ پیش زمان خفته است  راز گناهکاری آنان را  شیطان به بندگان خدا گفته است  نفرین به سر بلندی و پستی باد  نفرین به عشق باد و به هستی باد  نفرین به هوشیاری و مستی باد  نفرین به مرگ باد و به هستی باد      می گفت با غرور  این چشمها که ریخته در چشم های تو  گردنگاه را  این چشمها که سوخته در این شکیب تلخ  رنج سیاه را  این چشمها که روزنه آفتاب را  بگشوده در برابر شام سیاه تو  خون ثواب را  کرده روانه در رگ روح تباه تو  این چشمها که رنگ نهاده به قعر رنگ  این چشمها که شور نشانده به ژرف شوق  این چشمها که نغمه نهاده بنای چنگ  از برگ های سبز که در آبها دوند  از قطره های آب که از صخره ها چکند  از  بوسه ها که در ته لب ها فرو روند  از رنگ  از سرود  از بود از نبود  از هر چه بود و هست  از هر چه هست و نیست  زیباترند ، نیست ؟  من در جواب او  بستم به پای خسته ی لب ، دست خنده را  برداشتم نگاه ز چشم پر آتشش  گفتم  دریغ و درد  کو  داوری که شعله زند بر طلسم سرد  کوبم به روی بی بی چشم سیاه تو  تک خال شعر مرا  گویم ‚ کدام یک ؟  این چشمهای تو  این شعرهای من      باد دندان به لب تشنه صحرا می کوفت  گل خورشید به چنگال خدا پر می شد  روز می رفت به زیر پر شب دود شود  لب کفتار ز خون شهدا تر می شد  دارها سر همه خم  کرده ز خجلت در پیش  بوی خون با مه صحرا به هم آمیخته بود  گر کسان جنگ سر طعمه خود می کردند  گرچه در هر قدمی چند سری ریخته بود  ز آن میان لاشه ی من بود که له له می زد  ناخن خسته به دامان بیابان می سود  چشم را دوخته بر کرکس پیری مغموم  دلش از دغدغه در چنگ  زمان می فرسود  دل من می زد چون طبل به پیروزی مرگ  نعره ام در گلوی باد سیه گم می شد  خونم از تن همه بر دامن بیرق می ریخت  آه ... ، گویی دل من چون دل مردم می شد  باد دندان به لب تشنه صحرا می کوفت  گل خورشید به چنگال خدا پر می شد  روز می رفت به زیر پر شب  دود شود  لب کفتار ز خون شهدا تر می شد      اوراق شعر ما را  بگذار تا بسوزند  لب های باز ما را  بگذار تا بدوزند  بگذار دستها را  بر دستها ببندند  بگذار تا بگوییم  بگذار  تا بخندند  بگذار هر چه خواهند  نجواکنان بگویند  بگذار رنگ خون را  با اشکها بشویند  بگذار تا خدایان  دیوار شب بسازند  بگذار اسب ظلمت  بر لاشه ها بتازند  بگذار تا ببارند  خونها ز سینه ی ما  شاید شکفته گردد  گلهای  کینه ی ما      پاییز چه زیباست  مهتاب زده تاج سر کاج  پاشویه پر از برگ خزان دیده ی زرد است  بر زیر لب هره کشیدند خدایان  یک سایه باریک  هشتی شده تاریک  رنگ از رخ مهتاب پریده  بر گونه ی ماه ابر اگر پنجه کشیده  دامان خودش نیز دریده  آرام دود باد درون رگ نودان  با شور زند نی لبک آرام  تا سرو دلاران برقصد  پر شور  پر ناز بخواند  شبگیر سردار  هر برگ که از شاخه جدا گشته به فکر است  تا  روی زمین بوسه زند بر لب برگی  هر برگ که در روی زمین است  تا باز کند ناز و دود گوشه دنجی  آنگاه بپیچند  لب را به لب هم  آنگاه بسایند  تن را به تن هم  آنگاه بمیرند  تا باز پس از مرگ  آرام نگیرند  جاوید بمانند  سر باز برون از بغل  باغچه آرند  آواز بخوانند  پاییز چه زیباست  پاییز دو چشم تو چه زیباست  سرمست لب پنجره خاموش نشستم  هرچند تو در خانه من نیستی امشب  من دیده به چشمان تو بستم  هر عکس تو از یک طرفی خیره برویم  این گوید  هیچ  آن گوید  برخیز و  بیا زود بسویم  من گویم  نیلوفر کم رنگ لبت را  با شعر بگویم با بوسه بشویم  ای کاش  ای کاش  آن عکس تو از قاب درآید  همچون صدف از آب برآید  ای کاش  جان گیری و بر نقش و گل بوته ی قالی بنشینی  آنگاه بتو پیرهن از شوق بدری  از شور  بلرزی  دیوانه همه شوق همه شور  بیگانه پریشیده همه قهر  همه نور  بر بستر من نقش شود پیکر گرمت  آنگاه زنم پرده به یکسو  گویم که  من اینجا به لب پنجره بودم  گویی که  نه ... آنجا  آرام بگیریم  از عشق بمیریم  آنگاه بپاییز  هر برگ که از شاخه ی جانم به کف باد روان است  هر سال که از عمر من آید به سر انجام  ببینم که به پاییز دو چشم تو هر آن برگ  هر درد  هر شور  هر شعر  از قلب من خسته جدا شد  باد هوس ات برد  آتش زد و خاکستر آن را به هوا ریخت  من ، هیچ نگفتم  جز آنکه  سرودم  پاییز دو چشم تو چه زیباست  پاییز چه زیباست  مهتاب زده تاج سر کاج  پاشویه پر از برگ خزان دیده زرد است  آن دختر همسایه لب نرده ایوان  می خواند با ناله ی جانسوز  خیزید و خز آرید که هنگام خزان است  هر برگ که از شاخه جدا گشته به فکر است  تا روی زمین بوسه زند بر لب برگی  هر برگ که در روی زمین است ، به فکر است  تا باز کند ناز و دود گوشه ی دنجی  آنگاه بپیچند ، لب را به لب هم  آنگاه بسایند تن را به تن هم  آنگاه بمیرند  تا باز پس از مرگ ، آرام نگیرند  جاوید بمانند  سر باز برون  از بغل باغچه آرند  آواز بخوانند  پاییز چه زیباست  من نیز بخوانم  پاییز دو چشم تو چه زیباست  چه زیباست      كولی وحشی نگفتنی ام  چو گذارد  شاخه نارنج دیرمان سر گیسوی  عطر بپاشد ، بهار در دهن یاس  آب دهد كام سنگ در كف هر جوی  چشمه خورشید از غبار تن ابر  بر لب  دیوار آفتاب بریزد  دختر همسایه رخت شسته سر بند  پهن كنند، تا بینی اش بگریزد  كودك ولگرد كوی ، یك نخ باریك  پیچید بر حلقه در و برهی دور  خویش نهان دارد از نگاه تو نصرت  تقه زند در گشایی بشوی ، بور  هم چو پرستو به شهر گرم دل ت  كوچ كنم تا ز عشق سرد نمیرم  باز نگه بر خطوط دست تو بندم  باز بیایم دوباره فال بگیرم  فال بگیریم ، بگویم  این خط مرگ است  لیك زنی در میان راه نشسته ست  فال بگیرم بگویم  این خط عمر است  لیك زنی ره به راه عمر بسته ست  كولی من ای بهار گم شده ی من  گوشه هر  جوی رسته بته ی نعنا  پیچك لب می كشد به كاشی در گاه  كولی من ای بهار گم شده ، بازآ      مرغ اندوه است بوتیمار  مانده در افسانه های کهنه نامش  قصه اش ورد خموشان است  همدم امواج دریای خروشان است  بوتیمار  در کنار صحره های  مات  در کنار موجهای مست  مانده در اندیشه ای پا بست  اشک می ریزد  سر بروی سینه خم کرده ست  چشمها را دوخته بر کامجویی های دریا از تن ساحل  با گنه کاری آنها خو گرفته  با صواب خویشتن نا آشنا مانده ست  قصه ها از رنج و از شادی  همچون دانه تسبیح بر نخ کرده  بر انگشتهای دل گرفته  دردها دیده  رنجا برده  داستانها در دل خود گور کرده  سخت چشم گفتگو را کور کرده  دیده دریا را که بلعیده به کام تشنه خود  ناخداها را خداها را  لیک او چشمان جوشان را  پاسدار پیکر دریای خواب آلود کرد  اشک می  ریزد  از لب ساحل نمی خیزد  اشک می ریزد مبادا  آب دریا خشک گردد  روزگار خویش را  چون اشکهایش  ریخته بر دامن این کار ، بوتیمار  قعر گور چشمهایش چال کرده  لاشه ی بود و نبودش را  قعر تابوت لبانش خاک کرده  قصه گفت و شنودش را  با همه  بیگانه ، با بیکانگان خاموش مانده  عنصر هستی درون آب دیده  طرح باد و خاک و آتش را  در درون چاه تاریک سیاهیها کشیده  از سپیدی ها رمیده  طعنه ها از مردم ساحل شنیده  قطره ها از زهر آب برکه تلخ تباهی ها چشیده  لیک از ساحل نمی خیزد  اشک می ریزد  روز خود را کرده چون شام غریبان تار  مرغ اندوه است بوتیمار  راستی ای مرغ  ای همگام با غم های جاویدان  هیچ می دانی ؟  هم رهی داری در این اندوه بی فرجام  هم دلی گمنام  داستانش چون تو جانفرساست  عاشق دریاست  پیشه اش زاریست  آری  سکه خوشبختی خود را  بروی تخته نرد زندگانی باخته  اسب حسرت بر تن امیدواری تاخته  در شناسایی فکنده نام را در دفتر مرداب  لیک حتی ، خویش را چون دیگران نشناخته  عاشق دریاست  بی کران دریای او شعر است  اشک می ریزد برای شعرهایش  اشک می ریزد  مبادا خشک گردد آب دریایش  اشک می ریزم  بر لب دریای شعرم  لحظه ای از صخره ساحل نمی خیزم  بر نگاه خسته می بندم  نقش ناکسان را  در میان گریه می خندم  بر مرغان ماهی خوار  کز کف دریای من هر لحظه می گیرند  ماهی خردی  آنگه با دو صد فریاد  می  رقصند ، می خوانند و می گویند  طعمه خود را ز کوه و دشت پیدا کرده ایم این بار  لیک من خاموش خاموشم  لب به تلخ آب سکوت آلوده ام  از عشق مدهوشم  همچو بوتیمار  رنگهادیدم  ننگها دیدم  ددیه ام ناپاک مردم را به پاکی شهره ی آفا  پنجه افکندم به  دامان غریقان تا رها گردند از گرداب  سینه بگشودم که از ره ماندگان لختی بیاسایند  خون شدم تا خونخواران دامن بیالایند  هر چه دیدم از تو دیدم  از توی ای دریای من ای شعر  ای دریغا دوستت دارم  باز هم می خواهمت ، دریا  سخت می گریم به دامانت مبادا خشک  گردی  همچو بوتیمار  او هم هستی خود را نهاده بر سر این کار  شاعر غم های جاوید است نصرت  مرگ اندوه است بوتیمار         همرهم ، هم قصه ام هر سرزمینی دوزخیست  تیره و دم کرده چون آغوش خورشید سیاه  در رگ هر کوچه ای ماسیده خون عابری  بر سر هر چارسو خشکیده فانوس نگاه  هم رهم پایان هر ره باز راه دیگریست  روی پیشانی هر ره سرنوشتی خفته است  جای پای رهرویی بر خاک جستم رهرویی  سرنوشتی را ز چشم رهروی بنهفته است  هم رهم پایان ره باز آغاز رهیست  تا نمیرد لحظه ای کی لحظه ی گردد پدید ؟  مرگ پایان کی پذیرد ، مرگ شعر زندگیست  تانمیرد  ظلمت شب کی دمد صبح سپید ؟  هم رهم بیهوده می گردی به دنبال بهشت  آرزوی مرده ای در سینه ات پر می زند  گر به کوه قاف هم پارا نهی بینی دریغ  بال از اندوه خود سیمرغ بر سر می زند  بس عبث می گردی ای هم درد ، درمان نیست ، نیست  آسمان آبیست ، آبی هر دیاری پا کشی  بس عبث می پویی ای رهرو که ره گم کرده ای  گر تن خود از زمین بر آسمان بالا کشی  هم رهم باز آی و ره از عابری گم راه پرس  تا بدانی سرزمین آرزوهایت کجاست  زود بازآ دیگری ترسم که ویرانش کند  سرزمین تو دل دیوانه ی رسوای ماست      